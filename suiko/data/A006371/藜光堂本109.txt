　第一百九囘　寧海郡宋江吊孝　湧金門張順帰神
　　家本潯陽江上住　　　　随波逐浪度春秋
　　江南地靣建功績　　　　水滸天罡第一籌
　　寧海郡中延吊孝　　　　太湖江上避漁舟
　　湧金門外歸神處　　　　今日香烟不断頭
費保對李俊曰小弟本一愚夫不願爲官㑹聞古云世事有成必有敗
哥哥在梁山泊巳数十年百𢧐百勝今方臘挫動鋭氣天数不乆有日
太平必害汝命你三人趂此机㑹𪨆个所在以終天年豈不美哉李俊
謝曰𫏂兄指引甚是益我只是方臘未收宋公明恩義难抛若衆兄弟肯見怜待收方臘
之後引兩个兄弟決來相投費保曰吾䓁准俻舡𨾏■兄切莫負約李俊辞囘來見宋江
言費保四人不願爲官之事宋江嗟嘆不巳遂傳令水陸軍兵取平望鎭進発望秀州來

秀州守將叚愷聞知方貌被殺只思走路使人探知宋軍関勝秦明巳到城下叚愷在城
上呌曰不須攻城情願納降遂開門迎接宋公明入城宋江抚慰叚愷使復原聀出榜安
民宋江問杭州甚人守把叚愷荅曰杭州城郭堅固人烟稠密東北旱路西南是湖乃是
方臘大太子南安王方天定守把部下有七萬壯軍二十四員大將四
个元帥一个是僧人號宝光如來俗名元覺使條鉄禅杖重五十五斤
又一个乃是福州人氏姓石名宝㑹使流星鎚使一口劈風刀外有二
十六員勇將主公不可輕敵宋江听罷引兵到檇李亭下寨與衆將飮
宴议取杭州之策只見柴進起身曰柴某自得兄高唐州救命以來不
曽报得恩義今願深入方臘賊巢去做細作成得功績報效朝廷未知
尊意容否宋江喜曰肯入賊巢知道𥚃面消息生擒方臘以建大功只
恐䝨弟去不得柴進曰捨死一徃有何不可只得燕靑爲伴㝡好宋江
曰燕靑撥在盧先鋒部下行文去取來忽報盧先鋒使燕靑到來报捷
宋江大喜曰䝨弟此行必成大功燕靑到寨中拜罷宋江問曰進兵攻湖州之事如何燕
青曰自離宣州盧先鋒分兵兩處攻打湖州殺死僞畱守弓温并副將吕琪平伏湖州一
面行文申覆張招討撥統制守禦主將分一半人馬與林冲領去取獨松関小弟那時听

得獨松関每日嚴守取不得関先鋒又同朱武去了𨚫委呼延灼統領軍兵守住湖州待
招討調撥統制到來𦂯進兵攻取德淸縣到杭州會合宋江又問湖州守禦取德淸并調
去獨松関厮殺大將是誰燕青曰二十八將先鋒乃是盧俊義朱武林冲董平張靑觧珍
觧宝呂方郭盛歐鵬鄧飛李忠周通鄒淵鄒潤孫新顧大嫂李立白勝
朱貴朱富時迁見在湖州守禦進兵德清縣正偏將佐二十六員呼延
灼索超𥠇弘雷横楊雄刘唐單延珪魏定國陳達楊春薛永杜迁𥠇春
李雲石勇龔旺丁得孫張清孫二娘瓊英女叚志仁小弟來時商議定
了卽目起兵宋江曰兩路進兵攻取𨚫好今有柴大官要和你去方臘
處做細作你肯去否燕靑曰小弟願徃柴進甚喜辞别宋江扮作白衣
秀土燕青扮作僕從背着舉劍書箱到海边尋舡過去做細作吳用與
宋江曰杭州有錢塘大江通達海島得几人駕小舡進緒山門南関外
放起号炮䜿起旗幟驚動城中誰人肯去走一遭張横三阮曰我們願
去宋江曰杭州兩路湖泊亦要水軍用度不可都去吳用曰只教張横阮小七侯健叚景
住引三千水手帶火炮号旗望錢塘江去了宋江囘到秀州計議攻取杭州忽报東京有
使命解押御酒賞賜到州宋江䓁迎接入城謝恩畢夫使又將太醫院奏准為上皇感小

疾欽取神醫安道全囘京听用宋江不敢阻當次日欵侍天使送安道全囘京有詩爲証
　　安道家傳藝最精　山東到処有声名　剜蹄割膝𦨚𦨚㑹
　　劃鼻修牙件件明　小鑷尖刀腰𥚃帶　長䋲大索杖頭擎
　　𪲭山結義如金石　辞别难忘手足情
宋江將御酒分俵衆將辞别刘光世耿𠫵謀進兵至崇德縣守將聞知
奔走囘杭州去了𨚫說方天定聚集諸將在行宫議事今之龍翔宮址
乃是舊日行宮當日諸將共二十八員四个元帥是宝光如來國師鄧
元覺南離大將軍元帥石宝鎭國大將軍厉天潤䕶國大將軍司行方
又有二十四人皆封將軍厉天祐趙毅吳值黄愛晁中湯逢士薛斗南
王勣冷恭張儉元㒷姚義温克讓茅迎王仁崔成𠔥明徐白張道原鳳
儀張韜蘇涇米泉貝慶䕫當日都在行官計議迎敵宋兵之䇿方天定
曰卽目宋江水陸過江南來占了三个大郡止有杭州是南國之屏障
若有差失睦州焉能保守前者司天太監浦文英奏説罡星犯侵吳地正應此賊汝䓁衆
官務必赤心報囯休得怠慢衆將奏曰主上寬心雖是失陷了数処州郡皆是不得其人
今聞宋江盧俊義分兵三路來取杭州殿下與國師謹守𡨴海軍臣䓁衆將分調迎敵方

天定傳下令也分三路軍馬前去䇿應只是鄧元覺同保城池司行方引薛斗南黄爱徐
白米泉四員首將救應德淸州厉天潤引厉天祐張儉張韜姚義四員首將救應獨松関
石宝引温克譲趙毅冷恭王仁張道原吳値𠔥明鳳儀八員首將各引軍三萬望奉口鎭
進厉天潤一枝軍馬望杭州進発宋先鋒兵至臨平江望見山頂二面
紅旗麾動宋江差花荣秦明先來哨路随卽催䟎𢧐舡過長江轉過山
嘴早迎两員南兵首將王仁鳳儀挺鎗奔來秦明手舞狼牙捧直取鳳
儀花荣挺鎗來𢧐王仁四馬相交不分勝敗秦明花荣見南軍後有接
應各囘還陣花荣报知宋江引宋仝徐寕黄信孫立直至陣前王仁鳳
儀出馬交𢧐秦明花荣徐寧皆後拈弓取箭把王仁一箭射下馬鳳儀
見王仁落馬措手不及被秦明一棍打跌下馬南兵奔走退囘高亭入
城宋先鋒軍馬直抵東新橋下寨作三路取杭州一路步軍從湯鎭去
取東門却是史進魯智深宋仝武松王英孫二娘唐斌文仲容一路水
軍從兆新橋古塘截西路打靠湖城是李俊張順阮水二阮小五孟康分作三隊取北関
門良山門前隊関勝花荣秦明徐寕郝思文凌振潘迅潘速第二隊縂兵出將宋先鋒部
領戴宗李逵石秀黄信孫立樊瑞鮑旭項充李衮馬麟裴宣蔣敬燕順宋清蔡福蔡慶郁

保四第三路水陸路𫈵應孔明杜㒷楊林童威童猛分撥巳定各自進発中路軍兵関勝
直哨到東新橋不見一个南軍関勝必疑退囘橋外使人囘覄宋先鋒宋江使戴宗傳令
未可徑進每日兩个頭領出哨頭目是花荣秦明第二日徐寕郝思文兩个直哨到北関
門來見城門大開兩个來到吊橋边城上一声鼓响早撞出一彪馬軍
來徐寕郝思文急囘時城西喊一声又起一百餘騎攔住徐寕死𢧐殺
出郝思文被捉入城徐寕囘身頭上又中一箭途遇関勝救囘血暈倒
地報與宋先鋒知這宋江急來看徐寕時七竅流血宋江垂涙抜去箭
鉄用金鎗敷貼當夜三四次発昏宋江嘆曰神醫安道全取囘京師無
良醫救必損吾股肱也令人送徐寕囘秀州養病傷感不巳吳用請宋
江囘寨议軍情大事宋江差人去打听郝思文消息次日小軍來报杭
州北関門城上挑起郝思文首級示衆宋江見報傷惇不巳半月後徐
寕巳死申文来报宋江見折了二將按兵不動李俊䓁引兵到新橋直
到古塘深山去処探路听得飛報折了郝思文徐寕李俊與張順商議曰我䓁這條路第
一要緊賊兵都在這里出沒我等兵少难以迎敵不若一発殺入西山深処𨚫好屯扎西
湖水面好做𢧐塲山西後面通掇西溪好做退度便使小校報知先鋒請取軍令到来直

入西山屯札當日張順對李俊說曰南兵都巳收入杭州城𥚃我們在此屯兵半月之乆
不見出𢧐几日能勾得勝小弟今欲湖𥚃過水而去從水門暗入城去放火爲号哥哥便
可進兵取他水門就報與主將三路一齊打城李俊曰此計𨿽好只是兄弟獨力难成張
順曰把這命報先鋒徃日情分李俊曰待我先去報與哥哥知道可去
如何張順曰一面行事一面使人報知當夜張順藏了一把尖刀吃飽
了一頓酒飯來到西湖岸边逺望城郭四座禁門錢塘門湧金門淸波
門錢湖門那時西湖十分富貴皇帝建都之地西湖游賞景致非常有
詩爲証
　　三吳都會地　千古羨無窮　𨯳開混沌　何年湧出水晶官
　　春露如描桃李発　秋賞金菊芙蓉　憂宴鮮耦池中
　　柳映六橋明月　花香十里董風　也宜晴　也宜雨
　　山宜風　也宜景淡粧濃　王孫公子　亭臺閣内管絃中
　　北嶺寒梅破玉　南屏九里蒼松　四面靑山叠翠　侵漢二高峯
　　疑是蓬莱景　分開第一重
張順來到西陵橋上看了半晌時當春煖西湖水色澄空四面山光叠翠張順曰我生在

𪨆陽江上大風巨浪何曽見這一湖好水便死在這裡也做个快活鬼便脫下布𥘎繫口
尖刀鑚在湖𥚃巳是𥘉更張順摸到湧金門边探頭起來听時城上皷打二更城上女墻
边有四五个人張順再伏在水𥚃再拾起頭看時女墻边不見人張順來到水口边一帶
都是鉄窓檽格底面都是水䕶着一串銅鈴窓□牢固不能入扯那水
簾時索子上鈴响城上人𤼵起喊來張順再鑚入湖底伏了听得城上
有人說曰鈴子响得鐈蹊不是人魚來遊响動水簾衆軍尋看了一囘
各自去睡張順再听時城上巳打三更想軍士們各自睡了張順料是
水𥚃入不得城扒上岸來看時城上不曽見一人便扒上城去又恐城
上有人𨚫摸些土撒上城去不曽睡的軍士忙呌將起來再下來看水
門時又沒動静敵楼上看湖面又沒舡𨾏衆人曰𨚫是作怪我們各自
睡了休要探他尽㐲在女墻边張順又听一个更次鑚到城边不敢上
去又把土石擲上城來又沒動静尋思四更不上去更待儿時𨚫𦂯扒
到半城听得一声梆子响衆軍齊起張順從半城跑下水池去城上硬弓若竹鎗併將下
去可怜張順英魂就湧金門外身死後來人覌到此處有詩爲証
　　潯陽江上英雄漢　　　水滸城中義烈人　　　天数盡時無可救

　　　湧金門外巳帰神
𨚫說李俊飛报說張順赴水入城放火爲号報與東門軍士當夜宋江神思困倦伏儿而
卧猛然一陣冷風起身看時是一个人立于燈下那人渾身血汚低語曰小弟跟随哥哥
多年恩愛至厚尽忠報荅死於湧金門鎗箭之中特來辞别哥哥宋江
曰這是張順兄弟囘過臉處又見三四个都是鮮血滿身宋江大哭覺
來乃是南柯一夣帳外听得哭声入來看時宋江曰怪哉與軍師吳用
逐一說出夣中縁由吳用曰早問李俊報說張順要過湖𥚃越城放火
爲号端的送了性命張順魂來與兄長托夢宋江曰三四个又是何人
吳用議論不見城中動静午後李俊報說張順湧金門越城被箭射死
於水中城上挑起頭來号令宋江見報哭得昏倒吳用等俱皆下涙宋
江曰吾䘮妣考亦不如是痛心透骨差人京師取囘安道全宋江曰我
必親至湖边祭奠吳用曰兄長親臨險地若賊兵知必來攻擊宋江曰
我帶李逵鮑旭項充李衮引五百步軍去探路帶石秀戴宗樊瑞馬麟引五百軍士從西
山小路去李俊寨𥚃报知李俊䓁接着請到灵隠寺中歇下宋江哭了一塲便請本房僧
入誦經追薦張順次日宋江教小軍去湖边建一白旗寫道亡弟正將張順之魂西陵橋

上排下祭禮分付李逵埋伏在北山路口樊瑞馬麟石秀左右埋伏宋江穿了白袍同信
人到西陵橋上宋江當中証明朝着湧金門下見是僧人摇鈴誦咒攝召張順魂魄降墜
神旙次後戴宗宣讀祭文宋江正哭之間听得橋下一声喊南北兩山一𦙟鼓响兩彪軍
馬來拿宋江怎地迎敵且听下囘分觧
　此囘折將三員　　郝思文　徐寧　　張順


