　第九十三囘　　　　卞祥賣陣平河北　宋江得勝轉東京
　　田家巢穴幾千重　到手分明徹底空　百𢧐有能人似虎
　　一朝得勝馬如龍　看雲遣興與肩上　奏凱髙歌夜月中
　　多少俘囚随隊後　帰來爭献去時功
當日卞祥見宋江軍馬退去卽遣人去抽囘縣纏井一起兵將卞江來
見父親卞祥曰我想田虎𣱖候不久了河北二十州府今被宋江取了
止有我龍蟠州爲沁城屏障不久而破不如投𨹓宋江你可权守人馬
我囘沁州誘他來親征那時賣陣絶他命根此功不小分付巳了帶領李勝䒭数人引軍
五百囘沁州只說取救兵去了且說宋江分撥兵將随馬灵徃沁州分撥兵將拒住海口
揀選二十四員將佐馬灵武能戎江索䝨边文進史進𣓾志觧珍解宝凌元傳徐𡨴党世

隆徐岳張淸杜迁宋万李應穆春盛本于茂孫立盧元𩔰周通陶宗旺引十万精兵分作
兩路一路打沁州一路打霧凝州馬灵告曰元帥卽今田虎兄弟田彪鎭守霧凝州恐知
我軍來到出來攔當宋江曰我随另撥人馬來接應馬灵辞别宋江过了龍蟠州北城外
馬灵教戎江索䝨党世隆十二員將同史進兩頭抄將过來史進去了
這𥚃宋江只撥東路接應大將秦明魯智深武松䒭西路接應大將項
忠陳雷倪宣刘唐索超李逵各與兵二万徃沁州接應去了却說卞祥
和李勝䒭徑到沁州來見樞密范世權世權便問曰招討鎮守龍蟠如
何囘朝卞祥曰告樞密今被宋江統兵三十万大將二百員席捲而來
白虎嶺魏州城石羊山蘇林嶺獅子嶺尽行取去了如今圍住龍蟠州
小官殺開一條大路同李勝䒭回來欲請主上親征范樞密有兒子范
簡同守龍蟠州听知此語天明同卞祥入内啓奏田虎卞祥山呼礼畢
奏曰啓奏主上臣該万死今河北各処州郡都被宋江領兵奪了今宋
兵臨城臣寡不敵衆捨命殺出囘朝奏知乞主上御駕親征衆人竭力向前方可退得宋
兵恢復城池伏乞聖鍳田虎听說心中不悅樞密范世權奏曰陛下可㸃起䕶駕軍馬二
十餘万并調各処兵將和他决一死𢧐田虎曰卿言當也寡人御駕親征封卞祥爲都元

帥卞祥辞曰臣武藝低淺难為万軍之長今有𣵠州李天鍚智謀逺大武藝精通正合爲
元帥之職翔原令薛時此一人可爲先鋒田虎依奏可即差人去召李薛二人入朝見郞
主山呼巳畢田虎曰劳卿逺來今有卞祥保舉二卿征南李天鍚爲總軍薛時爲先𨦟卞
祥爲副先鋒卿當用心前去朕随後御駕親徃迎敵李天錫奏曰臣托
我主洪福今又得薛將軍下招討相助必成大功願我主勿憂田虎大
喜点撥五万大軍與薛時先行田虎和李天鍚点䕶駕軍五十万大將
百員前來迎敵宋江𨚫說薛時引兵徃龍蟠州來下江接入城安排筵
席管待一向差人迎接聖駕不在話下却說馬灵来到霧凝洞經过小
校报與田彪說宋將軍近城邊田彪令大將張雄出城迎敵楊志出陣
呌曰強𡨥怎敢攔路張雄令副將□安出馬與楊志閗十餘合被楊志
剌死北軍大敗报知田彪田彪大怒親自引兵出陣与楊志閗三十合
不分勝敗馬灵見了來与觧珍曰我去山後殺將來你們幇着楊志殺
过去正說間小校報曰秦明魯智深又引五千兵接應馬灵大喜曰觧兄你速去催䟎衆
將来助𢧐說罷脚踏風輪而去觧珍接見秦明智深將馬灵的話說了即招動衆兄弟一
𤼲上陣與田彪大𢧐正閗之間北軍後陣大乱小軍飛报後有天神脚踏風火二輪手擲

金磚乱打下來田彪大驚囘馬便走正迎着馬灵從空中撇下火輪打在田彪頭上燒得
眼花面赤不能動止魯智深赶上一禅杖打畨把䧟車囚了随從兵將皆投拜馬灵曰我
們只在此間屯下軍馬𨚫说田虎領兵到龍蟠州城外安排香宴逺接入城衆人拜𣄳畢
衆將告曰我主今有宋兵势大不敢與他抗敵今得主上親征有何慮
焉忽報宋兵搦𢧐李天錫速令刘克讓引兵一万出城與南陣孫安閗
五十合被孫安殺死敗軍迯囘报知李天錫天錫大怒綽鎗上馬與孫
安𢧐二十合不分勝敗被瓊英一石子把李天錫打畨馬下被盧俊義
一鎗剌死北兵大敗退走入城报知田虎見說心慌卞祥告曰我主勿
憂小將引衆將出城决一死𢧐田虎卽令卞祥便令花荣與卞祥閗到
十合花荣佯敗而走卞祥不追呌曰别有英雄再来盧俊義出馬與卞
祥又𢧐五十合卞祥打一関節招動軍馬望城中便走薛時刺斜來迎
被盧俊義一鎗剌死孫安人馬一擁入城田虎知宋兵入城開北門望
沁城而走到城下望見城上尽是宋軍旗号囘身便徃𣵠州迯难却好遇着史進攔住田
虎思量无計逕奔海边而迯被史進招動衆將把田虎生擒奪了𣵠州有詩爲証
　　百万雄兵下北州　　　將軍全勝陣圖収　　　堪羞田虎空称号

　　到此畨成作虜囚
却說史進將一半軍士收住𣵠州自引人馬觧押田虎來沁州屯札遣人飛报宋元帥知
会却說宋江大勢人馬殺入龍蟠州宋江陞堂坐下便問曰田虎何在衆將告曰田虎開
北門走了宋江听了心中不楽只見卞祥引衆將拜㐲堦下宋江連𢗅
扶起曰招討効力投𨹓囘奏天子必當重用卞祥荅曰小將有抗拒天
兵之罪豈敢希圖封賞宋江各各撫恤巳了就教大設筵宴與衆將飲
酒之間只見小校來报曰史進巳捉了田虎令人特來报捷宋江喚入
問了俻細大喜便分付盧俊義和卞祥守住龍蟠州自引大軍來到沁
州史進迎接入城却说田虎所居内室照依皇城宫殿省阮衙門宋江
坐了正堂衆將都來𠫵見捉得内室𡣕𡚱并僞文武䒭官宋江令監候
一边衆人押過田虎跪在面前宋江曰此反逆之人不必詢問且將䧟
車囚起候押送東京處决忽报馬灵來到宋江令衆將接入相見礼畢
宋江便問軍中之事馬灵曰田彪被智深與小將捉了囚在軍中霧凝洞平伏了孫安随
後巳到宋江听知大喜次日魯智深引軍都到𠫭見礼畢宋江問劳巳罷又遣人前去𣵠
州調囘那起人馬都來沁州听令宋江令設太平筵宴管待衆將犒賞三軍宋江酒至半

酣舉盃对衆將曰自從奉勅征討河北上頼天子洪福下頼衆兄弟虎威用兵一年有餘
幸喜首惡巳擒河北掃尽大小兄弟旡恙今要班師回京請尽一醉以慰往日劳苦盧俊
義與衆將曰此皆出扵仁兄之德非我䒭也次日宋江傳令將田虎宫室拆毀𡣕𡚱人䒭
令至親各領回家僞設官員赦免其罪選䝨能者令他分守各処城池
那河北之民旡不感戴有詩爲証
　　　旌旗閃爍動龍蛇　　　宋將忠良爲囯家
　　　且看此行成偉績　　　從教黎庶楽桑麻
宋江下令大小頭領并河北新除將佐俱各收拾朝京遣関勝先徃凌
州会集李俊那一起令戴宗馬灵先徃京師報知天子另修書一封去
宿太尉府中投下宋江將田虎田彪䧟車押在中軍監着吹打得勝皷
回朝轉到龍蟠州有盧俊義䒭出城迎接入府堂上都叅見了一同離
了龍蟠州望南囘京畢竟宋江䒭如何朝見且听下囘分觧


