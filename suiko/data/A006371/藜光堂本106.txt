　　第一百六囘　公孫勝辞别居鄕　宋公明勅征方獵
　　　紫宸分壐向西來　勝氣威声震若雷　賊𡨥聞風雄胆落
　　　軍民沾德蹙眉開　十年細柳千年慕　一世甘棠百世怀
　　　也幸功成催促𦂳　又辞邉鄙耀雲臺
話説王慶走到流沙河望見舡𨾏無数令人浴河大呌秦州兵馬特來
投降胡王哨舡上應曰吾䓁胡地進粮之舡既是秦州兵馬莫非秦王
麽王慶曰正是那人曰秦王素與我胡地有恩可作急下舡卽將舡𨾏撑近岸來接王慶
䓁衆人下舡停當只見後哨舡頭鑼嗚舡上衆軍乃是盧俊義䓁把王慶䓁捉住綑縛了
原來盧俊義柴進李應各領步兵預先將戰舡塞断河路以防王慶走過䓁了六日果然

䓁到有詩爲証
　忙忙無計走胡沙　勝敗兵家事可嗟　堪笑狂徒空費力　一時舡上尽遭拿
盧俊義䓁綁綑王慶登岸花荣関勝迫兵也到河口見捉下了王慶不勝之喜與関勝䓁
合兵一處把王慶衆人解赴秦州來見宋江卽將王慶走來事訢了一
遍宋江大喜傳令把王慶用囚車解京其餘侍從人䓁斬首懸掛四門
示衆宋江平復淮西將王慶建造宫殿悉行拆毀設下太平筵宴犒劳
軍將巳畢令孔目裴宣錄了各人功績以候陞賞次日宋江盧俊義與
衆將商议班師吳用曰秦州又近胡地兄長可令人鎭守然後囘軍可
保長乆宋江曰汪太史深有智謀卽召來見委以鎭守秦州之聀汪太
史曰既元帥有命安敢推辞再求一人相助宋江曰就着蘇應時與你
同守汪太史拜謝領命軍中事務調撥巳定宋江把王慶父子觧京囘
軍來到洮陽孫立宣賛郝思文韓滔彭玘䓁一十五員將出郭迎接入
城委本處得力軍官鎭守洮陽與孫立䓁命兵一處囘到涼州朱武董平楊志䓁接見令
人报知張招討吳用劝宋江畱兵鎭守宋江遂畱步兵一萬同刘衡都監鎭守卽離了𪲭
州來到石祈城張招討出郭迎接宋江卽忙下馬張招討亦下馬相見二人並馬入城張

招討曰恭賀將軍又成大功實乃朝廷之福生民之幸也宋江荅曰小將征河北囘來又
聞諸將奉上勅命再討淮西臨陣冲突矢石爲囯亡身不想衆將折去一半使宋江無不
傷悲張招討曰諸將爲朝廷出力而死名節𩔰揚錄其功劳奏與天子封陰子孫足可报
功不必深慮下官之言決不相負宋江拜謝是日張招討設宴賀功尽
醉而散宋江停了数日幹完事務卽议面君來見張招討招討依其言
遂將人馬分撥出城宋江與吳用商议就在石祈城東門龍仙覌命道
士脩設大醮超度陣亡將士三日三夜完蒲時有栢森卞祥患病不能
起行宋江遂留其子卞江看視医治有鄂全忠不願朝京𨚫來拜辞宋
江囘鄕奉母宋江苦留不住多贈金帛而去後來卞祥病重死在石祈
城其子卞江扶父灵柩帰葬只有栢森未知所終宋江收拾軍馬離了
石祈城囘到京師屯軍于豊丘門外听侯聖㫖卽宣宋江盧俊義囘君
天子曰卿䓁遠征劳若平復淮西𡨥虜其功不小寡人重加封官爵宋
江奏曰臣頼陛下洪福擒捉王慶囚檻車中听候處決臣此囘出征損將甚多北征河北
大遼不同乞聖恩旌獎爲囯陣亡之將臣䓁有淮西一路經王慶之乱民不𦕅生再乞聖
恩免其粮差二年使逃亡之民得以復業不勝萬幸天子聞奏特命省院官計议封爵處

决王慶事情卽免淮西粮差䓁項太師蔡京太尉高俅出班奏曰宋江䓁功劳甚大臣䓁
當詳议定奪陣亡之將量加旌獎僉錄其子孫各受指揮使之聀宋江盧俊義权領先鋒
聀分統率部下護衛京城王慶造反凌㓾處死天子准奏設下御宴賞賜宋江盧俊義并
左右侍臣有詩爲証
　　　烹龍泡鳳品稀竒　　　檀板歌喉帝樂時
　　　塞上功名誠不易　　　誰知沉屈烈勇兒
當日天子欽賞宋江錦袍一領金甲一副名馬一疋盧俊義䓁賞賜尽
于内府関支宋江䓁謝恩出到西華門外上馬囘到行营安歇次日公
孫勝與喬道淸来見宋江曰向日本師羅眞人分付令小道送仁兄還
京便囘山中學道今日功成名遂貧道就此拜别而去從師侍飬老母
望仁兄休失前言宋江見説下涙曰我想昔日兄弟相聚如花始開今
日分别如花殘落喬法師與我相投未乆軍中多得先生指敎不敢負
汝前言中心豈忍分割公孫勝曰若是小道半途相别便是寡情薄意今来仁兄功成名
遂此處非貧道所超伏望仁兄曲允宋江再三挽留不住便敎設席餞行衆皆难捨各以
金帛相送公孫勝推郤不受衆兄弟只頋打拴在包裹𥚃公孫勝喬道淸拜辞宋江等望

兆去了有詩爲証
　𢾗年相與建奇功　幹連玄机妙無穷　一旦思鄕帰舊德　飄然長往入山中
此時又値正旦節諸官准俻朝賀蔡京恐宋江人䓁都來朝賀天子見之必當重用隨卽
奏聞天子降下聖㫖只許宋江庐俊義二人朝賀其餘尽皆免朝是日
駕坐紫宸殿百官朝賀宋江盧俊義隨班侍下仰覌殿上玉簮珠履紫
綬金章往來称觴祝壽自天明至午牌始沾恩賜酒百官朝散天子入
宫宋江盧俊義囘营囘有憂色吳用等接着見宋江不樂衆人拜罷立
于兩邉宋江低頭不語吳用問曰兄長今日朝賀囘來何故愁悶宋江
嘆曰我想一生命運連年平復烟塵受了許多劳苦今日連累衆兄弟
無功因此愁悶吳用曰功名分定不必多慮李逵曰哥哥好沒尋思當
𥘉在𪲭山泊不受一个人的氣今日要招安𨚫惹煩惱放着我兄弟們
再上𪲭山泊𨚫不快活宋江曰這黒禽獸又來無礼如今做了囯家臣
子豈可再復爲非李逵又曰哥哥不听明白還要受氣衆人都笑且捧酒與宋江添壽酒
罷各散次日宋江引十数騎入城到宿太尉趙樞密張招討各衙門賀節往來城中有人
报蔡京説知此事次日奏過天子傳㫖敎省院出榜禁約但凡出征官員許于城外下营

听候調遣不許檀入城如違定依軍令有人逕來报知宋江轉添愁悶衆將得知亦皆焦
燥各怀怒心有詩爲証
　聖主爲治本無差　胡越從來自一家　何事被奸行詭計　不容忠義放京華
且説水軍頭領來請吳用商議事務吳用去到舡中見了李俊張横三
阮俱对軍師説道朝廷失信奸臣弄權俺們建了許多功劳不見陞聀
如今反張榜文禁約我䓁不許入城今請軍師做个主張就這里殺起
來再囘梁山泊豈不美哉吳用曰宋公明建下這般功績断然不肯自
古道蛇無頭不行我如何敢主張六將見吳用不肯忿怒不巳吳用見
宋江曰仁兄往常自由自在衆兄弟快活今爲囯家臣子不想到被拘
束弟兄們都有怨心宋江驚曰必定有人在你靣前説甚話來吳用曰
此是人之常情富與貴是人之所欲貧與賤是人之所惡覌形察色見
貌知情宋江曰弟兄若有異心我當死于九泉之下忠心不攺便會集
諸將到帳前曰俺是鄆城小吏出身犯了刑罪託頼衆兄弟扶持尊我爲首今日得爲臣
子是乃萬幸朝廷雖然出榜禁治理合如此我等軍漢又多倘或因而惹神必然以法治
罪𨚫又害了名聲如今不許我等入城去𨚫是萬幸汝衆兄弟若生異心先斬吾有級然

後行事衆人听罷俱各埀涙設誓而散有詩爲証
　堪羨公明節操堅　矢言忠鯁少欺偏　不負乆奈忠心約　可愧黄泉自刎言
宋江諸將自此無事並不入城看看上元節至東京年例太張燈火慶賀元宵燕靑與樂
和商議曰往年元宵錯過今點放花燈我兩个潜入城中看燈未囘忽
李逵曰你們看燈帶挈我去燕靑曰我和你去不打𦂳只吃你性子不
好惹出事端正中省院之計李逵曰吾今不惹事了燕靑曰明日換衣
巾扮作客人入去李逵大喜次日打扮齊俻不期樂和自與時迁先入
城中燕靑洒脱不開只得與李逵不敢從陳橋門入城𨚫從豊丘門入
城到街坊听得构攔内鑼响李逵定要入去燕靑只得和他挨入人叢
中听得説評話正説三囯志説到関雲長刮骨療毒故事李逵大呌曰
好男子衆人大驚都看李逵燕靑㤺忙劝曰李大哥你好村构攔瓦舍
如何使得大驚小怪李逵曰説到這里不由人不喝采燕靑拖扯李逵
出了雙家瓦轉過一串道只見一个漢子飛磚擲瓦去打一人家曰你這厮二次不肯还
我錢顚倒打我房屋李逵路見不平便要去劝燕靑抱住李逵睜眼要和他厮打那漢子
曰我自和他有帳討錢干你甚事卽目跟張招討下江南出征去你休惹我到那里去也

是死要打便和你打死在這里也洛得一付好棺材李逵听罷曰𨚫是甚麽下江南燕靑
且劝開了兩个轉出串道見一个茶肆二人入店吃茶見个老者燕靑曰請問老𠀋𨚫𦂯
巷口一个軍漢厮打説道要跟張招討下江南請問端的那里去出征那个老人曰如今
江南草𡨥方臘反了占去八州二十五縣從睦州起至潤州早晚來打
楊州因此朝廷差張招討領都督去勦捕方臘燕靑李逵听了這話还
了茶錢出城到营来見宋江説知江南方臘造反朝廷差張招討領兵
去征宋江听了便曰我等軍馬閑居在此不若使人告知宿太尉保奏
我等情愿再起兵前去征方臘會集衆將商議皆大喜次日宋江更衣
帶領燕靑逕入城中直至宿太尉府内投見宿太尉曰將軍何事更衣
而來宋江曰近日省院出榜但凡出征官不許擅自入城今日小將私
至听得江南方臘造反占住州郡擅攺年號早晚渡江來打揚州宋江
等人馬久閑在此情願部兵前去征勦尽忠报囯望恩相保奏宿太尉
大喜曰將軍屡次爲囯爲民有何不可將軍請囘來早奏知天子必當重用宋江辞宿太
尉囘营宿太尉次日早朝入内見天子披香殿與文武正説江南方臘作反之事天子曰
巳命張招討劉光世二人征討未見次第宿太尉奏曰方臘既成大患陛下巳命張劉征

討再差宋先鋒爲前部必成大功天子大喜隨卽宣宋江盧俊義到披香殿勅封宋江爲
平南都總管庐俊義爲兵馬副總管平南副先鋒金帶一條錦袍一領金甲一副名馬一
疋綵縀二十五疋其餘正偏將佐各賜縀疋銀兩待有功効并前功授官爵宋江庐俊義
領㫖正要出朝皇上又曰聞卿数内有个能鐫玉石印信的金大堅再
有个能識良馬的皇甫端畱此二人駕前听用宋江庐俊義奉㫖謝恩
兩个並馬而行出得城來只見街上一个漢子手拿着一件東西兩條
巧捧穿了索以手牽動那物便响宋江喚漢子問曰甚物对曰胡敲也
用手牽動自然有声宋江感而作詩曰
　　　一声低了一声高　　　嘹喨声音透碧霄
　　　空有許多雄氣力　　　無人提處謾徒劳
宋江與庐俊義笑曰這胡敲正比着我和你空有冲天之志無人提挈
何能震响敎左右取錢賞與調胡敲的去了宋江作詩一首
　玲瓏心地㝡虚明　此是良工巧制成　若是無人提挈處　到頭終乆沒聲名
盧俊義曰兄長何故𤼲此言據我等胸中學識不在古今名將之下如無本事枉自有人
提挈亦作何用宋江曰䝨弟差矣我等若非宿太尉保奏怎能勾天子重用爲人不可忘

本盧俊義然其言兩个囘营㑹集諸將收拾鞍馬次日内府関到賞賜縀疋銀兩分俵諸
將就送金大堅皇甫端去御前听用朱江調撥水軍頭領整頓𢧐舡望大江進𤼲傳令馬
軍頭領收拾軍器伺候起程只見太師差府幹到营索聖手書生䔥䜇次日王都尉自來
與宋江求要鉄呌子楽和聞知此人善歌唱要他府𥚃便用宋江只得
依允又送二人去訖宋江自囘京又去了六个兄弟心中鬱鬱不楽那
江南方臘起軍巳乆卽漸而成大事此人原是徽州山中一樵夫偶因
去溪边水中照見自巳頭戴平天𪞔身穿滚龍袍以此向人道他有天
子福分因而造反就淸溪縣内幇源洞中起造宫殿睦州亦各有行官
乃設文武省院官員一應大臣睦州卽今建德州歙州卽今婺源宋攺
爲徽州這方臘直從這里占到潤州今鎭江是也共計八州二十五縣
歙州睦州杭州蘇州常州湖州潤州宣州二十五縣俱是八州管下原
來方臘上應天書推背圖上曰十千加一點冬尽始称尊縱横過浙水
顕跡在吳興十千乃万字也頭加一點乃方字也冬尽■■也尊爲君也正應方臘二字
占據江南八州再説宋江選日出征辞了省院諸官當有宿太尉趙樞密親來送行賞犒
三軍水軍頭領巳把𢧐舡從泗水入淮河望淮安軍单俱到楊州取齊宋江庐俊義辞謝

宿太尉趙樞密上路將軍馬分作五隊取旱路投揚州來前軍巳到淮安縣屯扎當有本
縣官員迎接宋江鋒入营中听説方臘賊兵浩大不可輕敵前靣便是楊子大江九十三
百餘里逩流入海此是江南第一險隘去處隔江𨚫是潤州如今是方臘手下樞密吕師
囊并十二个統制官把住江岸若不得潤州爲家難以抵敵宋江听了
便問吳用吳用曰楊子江中有金焦二山靠着潤州城郭可敎几个弟
兄去打探隔江消息用何舡𨾏可以渡江宋江令水軍頭領前來听令
你衆兄弟誰人先去打探隔岸消息只見四員水將尽皆願往且听下
囘分解


