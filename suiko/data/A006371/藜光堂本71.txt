　　第七十一囘　　吳加亮布五方旗　　宋公明排八卦陣
却說童貫為統軍大元帥之聀調取東京管下八路軍州兵馬都監各
起軍一萬听用又御林軍二万守護中軍又調御前大將一員飛龍將軍鄷美一員飛虎
將軍畢勝號令巳定起行接續軍粮並是高太尉差人䟎運那八路軍馬是
　　睢州兵馬都監叚鵬舉　　鄭州兵馬都監陳翥　　唐州兵馬都監韓天麟

　　陳州兵馬都監吳秉𢑱　　許州兵馬都監李明　　洳州兵馬都監馬万里
　　鄧州兵馬都監于　義　　嵩州兵馬都監周信
大小官員送童貫出城各辞相别童貫統大小三軍各随隊伍甚是嚴整行到済州界太
守張叔夜出城迎接大小屯駐城外童貫引輕騎入城至州衙前下馬
張叔夜迎入堂上拜罷童貫曰水洼草𡨥徃徃勦捕不得吾率大軍十
万𢧐將百員刻日要掃淸山寨以安天下張叔夜荅曰此賊𨿽伏水泊
中間多有智勇之士樞宻引軍必用良謀方可成功童貫大怒曰都是
你䓁懦弱貪生怕死以致奍成吾今到此有何惧耶張叔夜無語供送
酒食巳罷童貫出城近泊下寨宋江使人探知與吳用定計迎敵童樞
宻差叚鵬舉為先鋒陳翥為副先鋒吳秉為正合後李明為副合後韓
天麟王義為左哨馬万里周信為右哨馬分撥軍馬巳定只見有三十
个哨馬軍都戴靑包巾各穿綠𢧐襖手执細捍鎗腰挿弓箭一面旗上
冩道廵哨虎將沒羽箭張淸左有龔旺右有丁得孫哨到童貫寨前只隔百餘步勒馬便
回探卒报知童貫親自到陣前張淸又哨將來童貫欲待追𢧐左右曰此人錦袋中都是
石子不可追赶張淸連哨三遭只見山後鼓响轉出五百步軍李逵樊瑞項充李衮直齊

前來童貫見了將鞭稍一指大隊軍馬冲突前去李逵步軍分開兩條路提着蛮牌逕奔
山脚便走童貫大軍赶出山嘴𨚫是曠野之地就把軍馬按住童貫令中軍立起將䑓摆
作四門斗底陣陣势𦂯完听得山後砲响飛出一彪軍將來上將䑓看時只見山東一路
軍馬湧來第一隊軍馬都打紅旗第二隊雜旗第三隊靑旗第四隊又
是雜彩旗山西一路人馬湧來第一隊是雜彩旗第二隊白旗第三隊
又是雜彩旗第四隊皂旗旗後𥁞是黄旗占住中央列成陣势正南上
的人馬都是紅旗紅甲朱纓赤馬旗上金銷南斗六星下銷朱雀之狀
紅旗中間一將但見
　　盔頂朱纓飄一顆　猩猩袍上花千朶　獅蛮𢃄朿紫玉團
　　狻猊甲露黄金鎻　狼牙木棍鉄釘排　龍駒遍体胭脂褁
　　紅旗招展半天霞　正按南方丙丁火
紅旗上冩着先鋒霹靂火秦明左边是聖水將單廷珪右边是神火將
魏定國勒馬立于陣前東方上人馬都是靑旗靑甲靑袍靑馬旗上金銷東斗四星下綉
靑龍之狀靑旗下一員大將但見
　　　藍袍包巾光蒲目　　翡翠征袍花一簇　　鎧甲穿獸吐連環

　　　宝刀閃爍龍吞玉　　靑騘遍体粉團花　　𢧐袍護身鸚鵡綠
　　　碧雲旗動逺山明　　正按東方甲乙木
靑旗冩着左軍大刀関勝左是醜郡馬宣替井木犴郝思文勒馬立陣前西方上人馬都
是白旗白袍白馬旗上綉西斗五星下綉白虎之狀旗下一員大將但
見
　　漠漠寒雲護太隂　黎花千朶叠層珍　素色罗袍光閃閃
　　爛銀鎧甲冷森森　賽霜駿馬如獅子　丈八長鎗掿綠沉
　　一簇旗旙飄雪練　正按西方庚辛金
白旗上冩着石軍豹子頭林冲左是鎮三山黄信右是病尉遲孫立勒
馬立于陣前後面人馬尽是皂旗黑甲黑馬黑纓旗上綉北斗七星下
綉玄武之狀旗下一員大將但見
　　皂羅袍　穿龍虎体　烏油甲掛豹狼軀　堂堂捲地烏雲起
　　強兵鉄騎势莫比　　鞭似烏龍掿兩條　馬如溌墨行千里　七星旗動玄武摇
　　正按北方壬癸水
黑旗上綉着合後双鞭呼延灼左是百勝將韓㴞右是天目將彭𤣱勒馬立于陣前正中

銷金紅罗傘葢下是山東及時雨宋公明身体結朿金鞍白馬左是正軍師吳學究右是
副軍師公孫勝勒馬立于陣中監𢧐五十員牙將都列兩边那童貫在將䑓上看了梁山
泊兵馬排成九宫八卦陣軍將豪傑壮士英雄驚曰來此收捕官軍敗囘原來如此利害
看了半晌听得宋江陣中擂皷催𢧐童貫卽令副先鋒陳翥飛馬出陣
大罵背逆狂徒天兵到此尚不投𨹓先鋒秦明飛馬出陣兩馬相交閗
了二十餘合秦明手起棍落把陳翥打死于馬下東南門旗影𥚃虎將
董平見秦明得了頭功拍馬撞過陣來童貫見了望中軍便走秦明招
動軍馬一斉搶入陣中來捉童貫且听下囘分觧





