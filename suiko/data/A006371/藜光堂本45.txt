　第四十五囘　觧珍觧宝双越獄　孫立孫新大劫牢
　　忠義立身之本　奸邪壞国之端　狼心狗倖濫居官　致使英
　　雄扼腕　奪虎机謀可惡　劫牢計䇿堪覌　登州城郭痛悲酸
　　頃刻尸横徧滿
𨚫説山東有个登州城城外有座山多有豺狼虎豹爲患登州知府拘
集獵户當厛委立限状捕捉大虫又仰山前山後里正之家也要捕虎
限状如違限期痛責枷号不恕登州山下有一家獵户弟兄二人喚做
觧珍綽号両頭蛇觧宝号双尾蝎各能武藝都使渾鉄㸃鋼乂父母俱亡未曾婚娶觧珍
七尺身材紫糖面色細腰濶膀觧宝亦身長七尺面員身大双臂狹兩个飛天夜乂爲人
最是性急弟兄両个當官立了限状囘家整頓窩弓藥箭穿了豹皮褲虎皮套衣拿了鋼

乂両個徑奔上山下了窩弓去樹上䓁了一日次日又上山伺候到五更又沒動靜二人
移了窩弓來西山上守䒭又䒭不着弟兄嘆曰限三日内要討大虫遲時受責怎生是好
到苐三日二人夜間守至四更忽听得窩弓発响兩個拿着鋼乂四下看時只見一隻大
虫中了藥箭在地上滚兩个提鋼乂向前那大虫見人來吼一声滚将
下山在毛太公後園去了兄弟二人來投毛太公庄上敲門庄客报與
太公知道出來觧珍觧宝放下鋼乂作揖曰伯伯今日特來拜擾太公
曰賢姪來得這早有甚話説觧珍曰小侄蒙官司甘限文書捕捉大虫
今早五更射中一個大虫𨚫従山上滚下在伯伯園𥚃望煩借路取大
虫觧官太公曰不妨既是在我後園請少坐吃早飯去取敎庄客安排
酒飯相待二位吃了酒飯觧珍謝曰多謝伯伯望煩引去取大虫太公
引二人到庄後将鑰匙開門百般関鎻不得太公曰這門多乆不曾開
敢是鎻𨨕了敎庄客取鉄鎚打開衆人入園尋時不見大虫只見草都
到了又有血跡觧珍曰必是伯伯家庄客扛去了太公曰我的庄客如何知有大虫在此
你見敲開鎻來尋觧珍曰伯伯还我大虫去觧官太公曰我好意請你吃酒飯倒來賴我
討大虫觧珍曰你家見當里正也委甘限文書先将去請功我兄弟吃限捧與我搜一搜

太公曰家有内外兩個好不達理觧珍觧宝心中火起便将厛上𢰤桌打碎出門罵曰盜
我大虫和你官司論理正是
　觧氏深机捕獲　毛家計巧牢籠　當日因爭一虎　後來引出双龍
觧珍兄弟正罵之間遇見太公児子毛仲義解珍曰你家隠藏我的大
虫是何道理毛仲義曰我父親不是你二人不要発怒隨我到家討还
你觧珍觧宝再入門來仲義敎関上庄門喝声下手両廊走出三十个
庄客把觧珍兄弟綁了毛仲義曰我昨夜射的大虫觧州討賞你來混
賴乘机搶擄當得何罪原來毛仲義先将大虫觧州討賞帶公人來捉
觧珍兄弟中了他計分訴不得太公将二人使的鋼乂并打碎什物家
火把觧珍兄弟二人綁了統庄客觧上州來這本州孔目姓王名正𨚫
是毛太公女偦先去知府面前禀説将觧珍兄弟押到厛前知府敎綑
畨便打定要兩个招做混賴大虫各執鋼乂搶奪財物觧珍兄弟吃打
不過只得依他招了知府敎取兩面大枷釘下大牢𥚃去了毛仲義囘庄商議不若結果
他両个便除後患當時父子到牢𥚃來見節級姓包名吉得太公銀兩喝敎牢子押兩个
入大牢去那一個小牢子把他兩个𢃄入牢𥚃便曰你二人認得我庅我是孫提轄妻弟

觧珍曰孫提轄是我姑舅哥哥足下莫非楽和舅庅小節級曰正是楽和祖貫茅州人是
先祖揭家在此将姐姐嫁與孫提轄爲妻我自在州𥚃做牢子人見他会唱曲都呌他做
鉄呌子楽和姐夫見我武藝教他學鎗法在身詩曰
　　　玲瓏心地衣冠整　　　俊俏肝腸語話清
　　　能唱人稱鉄呌子　　　楽和聪巧是天生
樂和是个𦖟明伶俐的人諸般兵器盡皆曉得見觧珍觧宝是个好漢
有心救他謂之曰如今包節級受毛家錢財必然害了你兩个性命怎
生是好觧珍曰我有个好姐姐是我姑娘的女兒與孫提轄爲妻見在
東門外十里牌住呌做母大虫顧大嫂開張酒店我那姐姐一身武藝
央你寄个信把我的事説與他知姐姐必來救我楽和听了便去暗藏
焼餅肉食與觧珍觧宝吃逕奔東門外十里牌來見酒店𥚃一个婦人
生得眉粗眼大胖面肥腰挿一頭異樣釵鐶坐在櫈上楽和入店曰小
人是孫提轄妻弟楽和顧大嫂笑曰原來是楽和𠢎且請𥚃面拜茶楽和坐下顧大嫂問
曰尊𠢎到此有甚話説楽和荅曰今日厛上發下兩个罪人進牢是觧珍觧宝顧大嫂曰
這兩个是我兄弟不知因犯何罪楽和曰他因射得一个大䖝被本鄉毛太公賴了又把

他強扭做賊搶奪家財觧入州来他上下使了財物早晚包節級要結果兩个性命央小
人報知除是姐姐𦂯救得他顧大嫂听罷呌声苦也呌火家去尋二哥來説話不多時孫
新囘來與楽和相見有詩爲証
　　　軍班才俊子　　眉目有神威　　鞭起鳥龍尾
　　　鎗來玉蟒飛　　胸藏鴻鵠志　　家有虎狼妻
　　　到處人欽仰　　孫新小尉遲
孫新總是瓊州人氏軍官子孫調來登州駐札弟兄就此爲家孫新生
得身長力壯使得幾路好鞭因此人喚做小尉遲頋大嫂将觧珍觧宝
被陷受𧇊事節從頭與孫新説了一徧孫新曰既然如此教舅舅先囘
待我商量却来相投樂和曰但有用小人處尽心出力顧大嫂置酒相
待取出一包銀子付與樂和曰煩尊𠢎將去牢𥚃散與衆人照顧兩个
楽和收了辞謝自囘顧大嫂和孫新商議曰你有甚計䇿救我兄弟孫
新曰毛太公有錢势他防你兄弟出來害他若不去劫牢难以救他顧大嫂曰我和你今
夜便去孫新𥬇曰若不得我哥哥和這兩人時行不得這件事顧大嫂曰是誰孫新曰爲
頭的姓鄒名淵原是蔡州人氏爲人忠良慷慨江湖人称他做出林虎第二个鄒潤是他

侄兒身材長大腦後生一个肉瘤綽号獨角龍與人爭閗撞折一株樹今在登雲山中打
劫請他來助力此事便行顧大嫂曰此去登雲山不逺你去請他來商議孫新卽去請鄒
淵鄒潤來店坐下把前事與他説了商議劫牢一事鄒潤曰我若幹這个事有个安身去
處不知你夫婦肯去麽顧大嫂曰甚麽去處鄒淵曰如今梁山泊宋公
明招賢納士我有三个相識在彼一个楊林一个鄧飛一个石勇我們
救了你兄弟都上梁山泊入夥顧大嫂曰最好鄒潤曰我們倘或得了
人鄧州軍馬追來怎了孫新曰我哥哥見做本州兵馬提轄我明日自
去請他商議鄒潤曰只恐怕我哥哥不肯落草孫新曰我自有良法當
晚吃酒次日孫新使个火家推一輛車子入城中取哥哥孫提轄并嫂
樂大娘子説家中二嫂害病沉重便要來家看視火家推車去了孫新
在門首伺候不多時望見車児來了載着樂大娘子孫提轄騎馬來孫
新入報顧大嫂得知分付曰只依我如此行事孫新出來接見哥嫂下
車那孫提轄入門來好條大漢淡黄面皮一部落腮鬍八尺身材号爲病尉遲能射硬弓
騎劣馬使條鉄鎗腰挿一條虎眼竹節鋼鞭有詩讃曰
　　鬍鬚黒霧飄　　性格流星急　　鞭鎗最熟慣　　弓箭常温習

　　濶臉似救金　　双睛如点漆　　軍班𩔰姓名　　尉遲是孫立
孫立問曰兄弟娘子患甚麽病孫新荅曰他病蹺蹊請進房𥚃去看孫立同妻子進房𥚃
只見顧大嫂出來鄒淵鄒潤隨後孫立問曰賢弟婦患甚麽病顧大嫂曰我患救兄弟的
病孫立曰救甚麽兄弟顧大嫂曰今日事急只得實告這觧珍觧宝被
毛太公與王孔目設計陷害我要劫牢救他投梁山泊入夥恐怕明日
事發負累伯伯詐説有病待請伯伯姆姆到此説个明白孫立曰我是
登州軍官怎敢做這逆事顧大嫂曰既是伯伯不肯我今日先和伯伯
閗起顧大嫂鄒淵鄒潤各㧞出短刀在手孫立曰休要急速待我從長
商議顧大嫂曰若是伯伯不肯去時先送姆姆前往我們卽便自去下
手孫立嘆曰你衆人既是如此我要替你吃官司受苦不如都做一處
罷可商議定了行事先令鄒淵去登雲山下寨收拾財物來店取齊又
使孫新與楽和暗通消息次日鄒淵收拾𨚫來相助孫新家𥚃也有七
八个火家并孫立𢃄來十数个軍漢共有二十餘人孫新宰了猪羊衆人吃了一飽敎顧
大嫂藏了尖刀扮作送飯的婦人去了孫新孫立鄒淵鄒潤各帶了衆人分做兩路入去
正是

　　　捉虎反成縱虎灾　　賍官汗吏巧安排　　樂和不去通関節
　　　怎得牢城鉄甕開
當日楽和正在獅子口邉只听拽得鈴子响楽和曰甚麽人顧大嫂應曰送飯婦人楽和
便開門放顧大嫂入來往過廊下去包節級喝曰這婦人是誰敢進牢
𥚃送飯楽和曰是觧珍觧宝姐姐包節級喝曰休放他入去楽和開了
牢門觧珍觧宝問曰𠢎𠢎夜來所言的如何楽和曰你姐姐入來只䒭
前后相應楽和便把匣床開了只听小牢子入來报曰孫提轄敲門要
入來包節級曰他來牢𥚃何幹休要開門顧大嫂大呌曰我的兄弟在
那𥚃身边掣出兩把尖刀包節級見了便走觧珍觧宝提枷從牢眼𥚃
鑚将出來正迎包節級一枷梢把腦葢打得粉碎顧大嫂手起殺畨小
牢子出州衙門便走鄒淵鄒潤從州衙𥚃提出王孔目頭來市上奔出
城去孫提轄騎馬弯弓搭箭押後州𥚃軍兵誰敢攔當衆人出城扶脫
楽大娘子上車頋大嫂上馬押車觧珍觧宝曰𡬡耐毛太公老賊如何不殺他孫立令孫
新楽和保護車仗前行自引觧珍觧宝鄒淵鄒潤逕奔毛太公庄上毛仲義正與毛太公
慶壽飮酒衆人殺入去把毛仲義一門老小尽行殺了入卧房搜檢財物衣服金銀將庄

院燒了各人上馬赶随車仗行了三日到石勇酒店鄒淵等與他相見了問起楊林鄧飛
二人石勇曰二人跟宋公明去打祝家庄便把失利事從頭説了一徧孫立听罷曰我與
衆人卽投大寨入夥正沒半分功劳献个計䇿打破祝家庄以爲進身石勇大喜曰願問
良䇿孫立曰栾廷玉和我共師父教武藝彼此各知其能我們只做登
州听調來鄆州守把逕過來此相望他必然接納我們𥚃應外合必成
大事説犹未了小校報曰吳軍師下山來往祝家庄接應到來石勇接
入店内相見俻説投夥献計一事吳用大喜曰既然衆位肯作成乃天
之幸也孫立等依計而行吳用先來寨内見宋公明俻說起相識是登
州兵馬提轄病尉遲孫立和這祝家庄教師栾廷玉共師父今來共有
八人投入大寨入夥献計以爲進身之功今計定了随後便來𠫭見兄
長宋江听罷大喜分付安排酒席相待只見孫立引觧珍觧宝鄒淵鄒
潤孫新顧大嫂楽和來𠫭見宋江叙禮巳畢就席管待吳用暗傳號令
與衆人教第三日如此如此孫立䒭領了計䇿人馬投祝家庄來吳用煩戴院長到山寨
取四个頭領來有事商議直教天罡龍虎相逢日地殺風雲際㑹時畢竟那四个頭領來
且听下囘分觧


