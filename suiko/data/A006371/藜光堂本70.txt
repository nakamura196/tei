 第七十囘　　小七倒舡偷御酒　李逵扯詔謗朝廷
却說太師府來請陳宗善到府坐下蔡太師曰今上差你去梁山泊招
安我呌張幹辨回去你若見不到處就與你提撥陳太尉曰深感恩相
厚意辞了太師囘到本衙門吏报高殿師相訪接到厛上坐定高俅曰
招安一事若是我在朝之時必然阻住况此賊軰屡辱朝廷罪𢙣㴞天
今更赦宥必成後患太尉此去我手下有个虞候姓李能言快語好與
太尉提撥事情陳太尉称謝領受兩别去了次日蔡太師張幹辨髙太
尉府李虞候回陳太尉收拾御酒丹詔出新宋門來到济州太守張叔
夜接到府中設宴相持動問招安一節陳太尉說了條細張叔夜曰太
尉到那𥚃抚慰他衆人成事𩔰得太尉淸名只是他数内几个性如烈火倘或冲撞不便
張幹辨李虞候曰不妨張叔夜曰這兩个是誰陳太尉曰一个是蔡太師幹辨一个是高
太尉虞侯張叔夜曰這兩个莫去罷陳太尉曰他是蔡高二府心腹不帶他去必然疑心

張叔夜曰只怕太尉此行劳而无功張幹辨曰我自有道理張叔夜再不敢言筵罷送别
有詩爲証
　　一封丹詔下靑雲　　　特地招安水滸中
　　可羡明机張叔夜　　　預知難以策華勲
次日済州使人去梁山泊報知曰朝廷差太尉招安賫丹詔到准俻迎
接宋江大喜教取銀十兩打発報信先囘宋江與衆曰屡望招安不想
今日方成吳用笑曰這畨招安看我䓁如草芥矣這厮引官軍來可以
殺之宋江曰你們如此壞了忠義二字林冲曰朝廷詔書必冩諕嚇言
語宋江曰你們休要疑心安排接詔先令宋淸曹正准俻筵席結綵懸
花使裴宣蕭譲呂方郭盛下山准俻大舡迎接吳用宻令傳令如此而
行陳太尉在途摆列導引人馬上梁山泊指望一塲富貴蕭譲䓁在半
路接着俯伏在地張幹辨問曰你那宋江大似皇帝詔到怎不親接恁
的欺君請太尉囘去蕭譲曰自來朝廷不曽有詔到寨未知眞实宋江與大小人等都在
金沙灘迎接萬望太尉息雷霆之怒與囯家成全好事李虞侯曰不成好事也不愁你們
蕭譲䓁只得懇請酒菓又不肯吃随卽到水边請太尉下舡并随行從人䓁先把詔書御

酒放在船頭是阮小七監守分撥二十軍徤各帶腰刀陳太尉坐在舡上昻然而巳阮小
七把舡掉動兩边水手斉唱歌起來李虞候罵曰村馿貴人在此全無忌惮那水手曰我
們唱歌於你甚事李虞候罵曰殺不𥁞的反賊便把藤條去打那水手都跳下水𥚃去了
阮小七曰你打水手下水這舡如何去得只見上流兩𨾏快舡下來阮
小七便去㧞了屑子呌声舡漏水滚上艙來那两𨾏舡到衆人急救陳
太尉過船去了阮小七呌水手來抖了艙𥚃水去取一瓶御酒來觧封
口阮小七聞得馨香和瓶連吃四瓶將六瓶御酒分與水手吃了装上
十瓶白酒把原封頭縛了把舡飛到宋江䓁都迎至忠義堂放着御酒
詔書陳太尉張幹辨李虞侯立在左边蕭譲裴宣立在右边宋江㸃頭
領只不見李逵宋江䓁跪在堂上拱听開讀陳太尉取出詔書與蕭譲
裴宣替礼展開詔書讀道
　制曰文能安𫒗武能定囯五帝憑礼楽而有封彊三皇用征伐而定
　天下事從順逆人有賢愚朕承祖宗之大業開日月之光輝普天率士罔不臣伏近為
　宋江䓁軰哨聚山林刼掠郡邑本欲用彰天討誠恐劳我生民今差太尉陳宗善前來
　招安詔書到日即將應有錢粮軍器馬匹舡𨾏目下納官折毀巢穴率衆赴京捐免本

　罪倘若仍昧良心違戻詔制天兵一至蝼蟻不畱故兹詔示各宜知悉
宣和二年四月　　　日示
蕭譲讀罷宋江巳下各有怒色只見李逵從梁上跳下來就蕭譲手𥚃奪過詔書扯破便
來揪住陳太尉拽拳便打宋江盧俊義抱住觧開李虞侯喝曰這厮怎
敢大胆李逵揪住李虞侯便打喝曰這詔書是誰冩來的張幹辨曰是
朝廷聖㫖李逵曰你皇帝姓宋做皇帝我哥哥也姓宋你莫來惱犯黑
爺爺把那冩詔官員𥁞都殺了衆人都來觧拆把李逵推下堂去宋江
曰太尉休怪且將御酒與衆人沾恩令裴宣取御酒傾在銀盏内都是
村醪白酒衆人都走下堂去魯智深提鉄禅杖罵曰忒欺負人把水酒
作御酒哄俺們刘唐挺朴刀殺上來武松穆弘史進一半頭領𤼵作宋
江見不是話急將轎馬護送太尉下山過了三関渡口再拜伏罪曰非
宋江等無心𡚖降实是草詔官員不知梁山泊𥚃欵曲若得数句好言
抚恤我等盡心报國万死不辞乞太尉回京善言囘奏各辞兩别陳太尉飛奔济州去了
宋江囘到忠義堂上曰𨿽然朝廷詔㫖不明你們衆人也忒性燥吳用曰哥哥如何怪得
衆弟兄発怒朝廷忒不將人爲念兄長且傳將令准俻厮杀後日必有大軍到來殺得他

人亾馬倒方𩔰英雄衆人曰軍師之言極是各㱕本帳陳太尉星夜囘京來見蔡太師俻
說梁山泊賊𡨥扯詔毀謗一節蔡京怒曰這夥草𡨥敢無理随卽請童樞宻高楊二太尉
來相府商议童樞宻曰𣆨窃狗偷之徒何足慮哉不才親引軍馬尅日掃淸水泊衆官曰
來日早朝奏聞當下𨚫散次日蔡京將此事奏知朝廷天子怒曰前日
誰議招安侍臣奏曰乃是御史大夫崔靖所言天子教拿崔靖下大理
寺問罪又問蔡京何人可以收勦蔡京奏曰必得樞宻阮官親率大軍
前去勦捕可以取勝卽宣樞宻使童貫頭兵收捕草㓂随即𨹓下聖㫖
賜與金印兵符拜童貫爲大元師任從各處選調軍馬前去正是千千
鉄騎布滿山川万万𢧐舡平鋪綠水只憑態虎三千將㸃起𧴀貅百万
兵且听下囘分觧





