　第五十一囘　高太尉興三路兵　呼延灼擺連環馬
　　㓜辞父母去鄉𫒗　鉄馬金戈入戰塲　截髪爲繩穿斷骨
　　扯衣作𢃄裏金鎗　腹飢𡮢把人心食　口渴曽將虜血𡮢
　　四海太平無事日　靑銅愁見髪如霜
𨚫説呼延灼禀曰末將保舉陳州團練使姓韓名滔東京人氏武舉出
身使條鉄搠人呼爲百勝將軍此人可爲先鋒又一人乃是頴州團練
使姓彭名玘亦東京人氏累代將門之子使一口三尖刀武藝出衆人
呼爲天目將軍此人可爲副先鋒高太尉听了大喜若得韓彭二將爲
先鋒何愁强𡨥不平就押了牒文差人星夜往陳頴二州調取韓滔彭玘赴京不旬日之
間二將巳到京師㕘見太尉商議起程三路調來共有一萬五千軍馬出城前軍開路韓
滔中軍主將呼延灼後軍催督彭玘馬步三軍殺奔𪲭山泊來探報逕到大寨報知晁宋

吳用曰來將河東呼延賛之後呼延灼武藝精熟使兩條銅鞭先以力敵後用智擒李逵
曰我去捉這厮來宋江曰我自有調度秦明首陣林冲苐二陣花荣苐三陣一丈靑扈三
娘苐四陣病尉遲孫立苐五陣宋江親自引十將在後左軍五將朱仝雷横穆弘黄信呂
方右軍五將楊雄石秀歐鵬馬麟郭盛水將李俊張横張順三阮兄弟
駕舡接應李逵楊林分步軍兩路埋伏救應調撥巳定前軍秦明人馬
下寨次日排成陣势兩陣对圓三通昼角鳴處宋江隊𥚃秦明出陣馬
上横看狼牙捧望對陣門旗開処韓滔出馬怎生模樣詩曰
　　𩏍畧傳家遠　胸襟志氣高　解横枣水搠　爱着錦征袍
　　平地能擒虎　遥空慣射鵰　陳州團練使　百勝將韓滔
先鋒韓滔横搠立馬罵曰天兵到此不思早降敢來尋死秦明也不打
話舞起狼牙捧直取韓滔兩个戰了二十餘合韓滔力怯背後主將呼
延灼巳到從中軍舞起雙鞭到陣秦明欲待來戰苐二撥林冲巳到兩
个閗到五十合不分勝敗忽苐三撥花荣軍巳到呼延灼後軍也到天目將軍彭玘揮刀
出馬怎見得彭玘英雄有詩爲証
　　兩眼露光芒　聲雄性氣剛　刀横三尺雪　甲耀九秋霜

　　陣前斬首將　争先出戰塲　人稱天目將　彭玘最高强
彭玘揮三尖刀出陣與花荣交馬戰二十餘合呼延灼見彭玘力怯拍馬舞鞭直奔花荣
閗不三合苐四撥扈三娘人馬巳到大叫花將軍少歇看我捉這賊花荣勒馬立住彭玘
來戰一丈靑未定苐五撥軍馬陣前孫立看一丈靑戰彭玘兩个戰到
二十餘合一丈靑囘馬便走彭玘要立功劳縱馬赶來一丈靑按下雙
刀取出紅練套索望空一撇彭玘措手不及拖下馬來孫立喝呌衆兵
向前把彭玘綁了呼延灼看見大怒向前來戰一丈靑拍馬來迎兩个
閗到十合贏不得一丈靑呼延灼尋思曰這个潑賤到有手叚賣个破
綻放一丈靑赶將入來呼延灼看他來得近提起銅鞭望一丈靑頂門
打來一丈靑眼快把刀一隔那鞭正打在刀口上錚地一声响火光迸
散一丈靑囘馬便走呼延灼拍馬赶來孫立便挺鎗迎住背後宋江人
馬巳到列成陣势一丈靑跑馬囘山坡去了宋江見捉了彭玘大喜陣
前看孫立與呼延灼交戰兩个都使銅鞭更又一𦨚打扮二將在陣上左盤右旋閗到三
十餘合不分勝敗宋江看了欢喜不巳後靣韓滔尽起軍馬向前厮殺宋江將鞭梢一指
十个頭領引了大小軍士掩殺过去背後四路軍兵分作兩路夾攻呼延灼收轉本部軍

馬陣𥚃都是連環甲馬上帶甲只露得四蹄落地人掛鉄甲只露出眼睛宋江陣上射数
箭去那鉄甲都護了身鉄甲軍拈弓箭对靣射來因此不敢近前宋江急敎喝金收軍呼
延灼亦退二十里下寨宋江山西下寨刀手簇擁彭玘過來宋江起身喝退軍士親解其
縛扶入帳中分賔主而坐宋江便拜彭玘連忙荅禮曰小子被擒理合
就死將軍何故以賔禮待我宋江曰某等無處容身暫依水泊權時避
難今朝廷委將軍前來收捕本合延頸就縛但恐不能存命因此負罪
交鋒悞犯虎威望乞恕罪彭玘曰久聞將軍仗義行仁今日果然多蒙
存畱微命宋江曰某䓁只待聖主寛恩降赦招安那時捐生報國萬死
不辭就使人送彭玘上大寨與晁天王相見計議軍情𨚫說呼延灼傳
令敎三千鉄甲馬軍一排擺開每三十疋一排𨚫把鉄環連鎻但遇敵
軍遠用箭射近則使鎗三千連環馬軍分作五隊鎻定五千步軍在後
接應次日天暁出戰宋江將馬軍分作五隊前後十將馬軍簇擁兩路
伏兵分於左右秦明當先與呼延灼交戰只見对陣呐喊並不交鋒宋江看了心中疑惑
敎後軍且退拍馬直到陣前窺望只見對陣連珠炮响一千步軍分作兩下放出三隊連
環馬直冲將來兩边弓箭乱射中間尽是長鎗宋江大驚急令衆軍施放弓箭抵敵不住

每一隊三十疋馬一齊炮發連环馬軍漫山徧野直撞將来五隊軍馬攔當不住各自迯
生宋江飛馬便走十將擁護而行背後一隊連环馬軍赶來𨚫得楊林李逵伏兵殺出救
得宋江走至湖边李俊張横張順三阮水軍頭領擺下戰舡接應宋江䒭上舡那連环馬
赶到水边乱箭射來慌忙把舡掉開到金沙灘頭尽行上岸就水寨㸃
視人馬折其大半只見石勇時迁孫新頋大嫂逃命上山报曰步軍冲
散將來把店屋平拆去了宋江撫慰計㸃衆頭領中箭者六人林冲雷
横李逵石秀孫新黄信軍校中傷帶箭者不計其数宋江尽敎上山養
病呼延灼大獲全勝賞犒三軍差人往京師报提高大尉听報心中大
喜次日奏聞天子龍顔大悅勅賜黄封御酒十瓶錦袍一領錢十萬貫
差官賫去行管賞軍呼延灼韓滔聞知天使至迎接到寨謝恩分俵賞
賜置酒欵待天使呼延灼曰只恨四靣是水无路可通遥觀寨柵除非
火砲飛打以焼賊巢乆聞東京有个炮手凌振号作轟天雷善造火炮
能去四五十里石砲落處天崩地陷更兼此人武藝精熟若得天使囘京于太尉前說知
此事急差此人來相助克日可收賊巢天使應允辞别回京來見高太尉俻說呼延灼求
炮手凌振助敵高太尉卽差人去甲仗庫請副使炮手凌振到府此人祖貫燕陵人氏有

詩讃曰
　　　火炮落時城郭碎　　　烟雲散處鬼神愁
　　　轟天雷起馳風炮　　　凌振揚名四海州
凌振㕘見高太尉受了行軍統領之聀便敎登程把應用烟火薬料就
做下諸色火炮裝載上車取路投𪲭山泊來到行管㕘見主將呼延灼
先鋒韓滔便問水寨逺近路程山寨險峻去處安排三䓁砲攻打苐一
是風火砲苐二是金幹炮苐三是子母砲在水邉䜿起炮架准俻宋江
正在寨內和吳用計議破陣之䇿細作探來报曰東吳新差炮子凌振
今在水邉䜿立架子安排施放火砲攻打寨柵吳用曰這个不妨我山
寨四邉皆是水泊宛子城離水又遠縱有飛天炮如何打得到城邉且
弃小寨看他施放宋江弃了小寨上関晁葢公孫勝動問未畢听得山
下砲响放了三个火炮兩个打在水𥚃一个打在鴨嘴灘邉小寨上宋
江見説心中愈悶衆頭領皆失色吳用曰先捉此人方可破敵卽今李俊張横張順三阮
六人掉舡如此行事岸上朱仝如此接應分作両隊李俊張横帶了五十隻快舡從芦葦
深處探路過去背後張順三阮掉四十隻小舡接應李俊張横便去炮架边呐喊把炮架

推倒軍校慌忙报知凌振披掛綽鎗上馬引一千餘人赶来李俊張横便走凌振赶至芦
葦邉看擺下四十隻小舡見李俊張横跳在舡上凌振人馬赶到泊邉李俊張横跳入水
𥚃去了凌振人馬便來搶舡奪得許多舡隻凌振敎軍士尽数上舡便殺過去舡到波心
只見岸上朱仝雷横鳴起锣來水底下鑚起三百水軍尽把舡尾柁㧞
了水都滚入舡來凌振急待囘舡舡尾柁櫓巳自被拽下水底去了兩
邉鑚出兩个頭領把舡只一按仰合轉来凌振𨚫被畨下水𥚃去了被
阮小二捞住直抱到對岸來便把索子綁了解上山來水中生擒二百
餘人一半水中渰死内有迯得性命报知呼延灼領軍赶來舡巳過鴨
嘴灘去了只得引人馬囘寨宋江听知捉了凌振便同滿寨頭領下関
迎接見了凌振親解其縛凌振拜謝不殺之恩宋江自執其手相請上
山到寨見了彭玘巳做頭領凌振閉口無言彭玘劝曰晁宋二頭領替
天行道專䓁招安我䓁到此只得從命凌振曰小可在此争奈老母妻
子都在京師必遭誅戮宋江曰但請放心卽日取來與統領凌振拜謝晁葢令設筵席慶
賀遂商議破連環甲馬之䇿只見湯隆曰小子不才願献一計除是這般軍器有一个哥
哥可以破得吳用問曰賢弟你令兄是誰畢竟湯隆説出甚人且聽下囘分解



