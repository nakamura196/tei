　第十九囘　𪲭山泊義士尊晁葢　鄆城縣月夜走劉唐
　　豪杰英雄聚義間　罡星殺矅降塵凡　王倫奸詐遭誅戮　晁葢仁明主將班
  　魂遂断雲寒冉冉　魄隨流水夜潺潺　林冲吞併眞高量　凛凛清凨不可板
林冲曰今晁葢兄仗義踈財仁恩廣施智勇足俻可立爲山寨之主晁
葢曰不可自古强兵不壓主安敢占上林冲把晁葢推在校椅上呌曰
今日事巳到頭請勿推郤林冲呌衆人就于亭前𠫵拜了敎人抬過王
倫屍首林冲䒭一行人請晁葢䒭來大寨𥚃到得聚義厛上衆人扶晁
天王苐一位校椅上坐焚𧺫炉香來林冲曰小弟是个粗莾匹夫無斈
无才今日豪杰相聚大義既明便請斈究先生做軍師执掌兵权請坐
第二位公孫勝先生請坐苐三位公孫勝推辞不坐林冲曰先生名聞
四海有鬼神不測之机呼凨喚雨之術鼎分三足缺一不可先生不必
推郤公孫勝只得坐了苐三位林冲再要譲時晁葢䒭都扶林冲坐了
苐四位晁葢曰當請宋杜二頭領來坐那杜迁宋万見殺了王倫尋思自本事低微不如
做个人情請劉唐坐弟五位阮小二坐苐六位阮小五坐苐七位阮小七坐苐八杜迁坐
九位宋万坐苐十位朱貴坐十一位𪲭山泊十一位好漢兵有一千都來𠫵拜晁葢曰今

日林頭領扶我爲山寨之主衆人各依旧聀守俻寨柵便教取出金銀當厛賞賜衆小頭
目殺牛宰馬𥙊祀天地神明次日晁葢與吳用䒭計議整餚倉厫修理寨柵打造軍器准
俻迎敵官軍安排大小舡隻数十水軍有詩爲証
　　　古人結交利断金　　　心若同時誼亦深
　　　水滸請看忠義士　　　死生能守歲寒心
衆頭領正在聚義厛上啇議事務只見小喽啰报上山來报道済州府
差撥官兵帶領人馬乗駕大小舡隻巳到石碣村湖蕩𥚃屯扎特來报
知晁葢便請軍師吳用啇議吳用笑曰不須罣心卽喚阮氏三雄林冲
䒭附耳受計去了正是項羽西迎三千陣今日先施苐一功𠊬説済州
圑練使黄安帶領一千餘人拘集本処舡隻分作両路殺奔金沙灘來
只見数隻𢧐舡來迎每隻舡上四人摇橧舡頭立着一个頭領帶絳紅
巾都一様身穿紅羅𥜌手𥚃各拏軍器官軍内中有人認得的对黄安
曰這三隻舡上三人是阮家三兄弟黄安曰你衆人併力拿這三人五十隻舡一斉𤼵喊
殺奔前去那三隻舡便囘黄安曰只顧殺賊自有重賞官軍舡上乱箭射去那三阮各拏
一片靑狐皮来遮箭矢官舡只顧赶進黄安舡後有隻小舡來赶报曰不要赶他後頭小

港𥚃搖出七八隻小舡来弩箭飛蝗一般射来我們急囘舡時見岸上約有三十餘人兩
頭牽一條大篾索横截在水靣上那岸上灰瓶石子乱打下来我䒭官軍只得弃舡下水
迯命將岸上人馬都殺死在水𥚃後軍大敗特來报知黄安听了便把白旗招動叫衆舡
不要去赶官舡正待囘身背後十数隻舡赶來黄安𨚫待將舡擺開迎
敵忽听芦葦中炮响黄安看時四下都是小舡赶來叫黄安休赶黄安
把舡尽力摇過那𥚃近边𨚫被小港𥚃鑚出五十隻小舡弩箭如兩射
來黄安就箭林𥚃奪路正走只見後面一隻舡上立着刘唐一撓鈎搭
住黄安的舡跳將过來捉住黄安晁葢公孫勝引兵接應生擒活捉得
三百餘人都山寨晁葢全衆頭領都在聚义厛坐定把黄安監禁牢中
衆頭領大喜殺牛宰馬慶賀全勝有詩為証
　　　水滸英雄不可當　　　黄安捕捉太匆忙
　　　𢧐舡人馬都𧇊折　　　更有何顔見故鄉
𨚫説晁葢使人去請朱貴上山筵宴衆頭領都到聚义厛上坐定晁葢與吳用曰我䒭弟
兄七人性命皆得宋押司朱都頭二人可在庫内取些金銀使人往鄆城縣去謝他就看
白勝陷在済州牢𥚃救他出來吳用曰兄長不必憂心酧謝宋押司必用一个兄弟自去

先救白勝可教人去使錢寛他便好脱身我䒭且屯粮造舡置办軍器安排寨柵防俻迎
敵官軍晁葢曰全仗軍師妙策當下吳用分泒衆頭領各去置办了𨚫説済州府太守見
黄安手下軍人迯囘俻説𪲭山泊殺了官軍生擒黄安一事𪲭山泊好漢十分英雄水路
难認不能取勝府尹听了大驚曰何濤先折了許多軍馬被他割去両
耳今黄安又被捉上山去殺死官軍无数怎生是好正煩惱間只見承
局來报東門接官亭上有新任太守來到東門外迎接新官取出中書
省更替文書與府尹看罷隨卽喚新官到州衙𥚃交割印信安排筵席
欵待新任太守俻説𪲭山泊賊势浩大殺戮官軍一事新官面如土色
心中思忖這䒭地面又沒官兵倘或來借粮時怎生是好旧官太守收
拾行李自囘東京听罪新任府尹到任之後請一員鎮守済州軍官商
議招軍買馬集草屯粮准俻收捕𪲭山泊一面行牌仰所属州縣知会
本州公文行下所属鄆城縣敎守禦本境隄防𪲭山泊賊人知縣看了
公文教宋江牌成文案行下各郷村守禦宋江見了公文曰晁葢非衆人不想做下這𦨚
大罪倘有踈失知之奈何心中納悶行出縣來去茶坊𥚃吃酒只見一个大漢跨口腰刀
背个包袱走得汗雨通流着縣𥚃宋江見了赶來看那大漢那漢囘頭見宋江又不敢問

去梳頭舗𥚃問曰大哥前面那个押司是誰梳頭罷荅曰是宋押司那个大漢走到面前
曰押司乞惜一步説話宋江便和那漢入小巷𥚃到酒楼上觧下包褁畨身便拜宋江荅
礼曰足下髙姓大漢曰大恩人忘了小弟便是赤髮鬼劉唐曽在晁保正庄上拜識尊顔
宋江大驚曰䝨弟好大膽倘人知会怎生了得刘唐曰感承大恩捨命
特來酬謝宋江曰晁保正如何劉唐曰保正哥哥再三拜上大恩人得
蒙救了性命今做了𪲭山泊寨主都頭領使小弟賫書一封并黄金一
百両相謝大恩人并朱雷二都頭劉唐便打開包裹取出書并金子𨔄
與宋江宋看看罢就取了一條金子和這書包了揷在招文袋𥚃便道
䝨弟將這金子那囘山寨内公用便喚酒保安排酒來二人吃至天晚
劉唐再要取出金子來宋江攔住曰䝨弟你听我説今日非是宋江見
外于内受了一錠朱仝雷横也有些家貲不要與他我自與他説知贤
弟我不敢留你今可乗月色囘山寨去申意衆頭領不能前來慶賀刘
唐曰保正哥哥今做了頭領号令嚴明非比旧日小弟怎敢囘去宋江曰既是号令嚴明
我便冩一封書与你去上覄哥哥宋江还了酒銭刘唐背上包袱二人離了酒店宋江携
住劉唐手曰䝨弟再不可來劉唐拜别連夜囘𪲭山泊去了宋江自囘下処轉不过両个

湾只听得有人背後呌一聲押司那里去呌押司此人是誰且聴下囘分觧
全像水滸傳四卷終



