　　第六十三囘　宋江平伏曽頭市　晁盖㫫聖捉文㳟
話說景叚住报曰小弟與楊林石勇徃北地買囘駿馬二百餘匹囘到靑州地靣被強人
郁保四將馬劫送曽頭市去了楊林石勇不知去向小弟連夜逃来报
知関勝曰且囘山寨與哥哥啇議引单廷珪魏定國來見宋江禮畢宋
江大喜以賓禮相待李逵把下山遇見焦挺鮑旭同去打破凌州之事
說了一遍宋江教設席慶賀四位新頭領叚景住俻說奪馬一事宋江
怒曰前者奪我馬疋晁天王𡨚恨未消𠰥不报仇被人耻咲吳用曰前
者失其地利如今必用智取之令時遷去探消息第三日楊林石勇回
寨报説史文㳟要與梁山泊比势宋江見説便要起兵吳用曰待時迁
回来未遲次日時遷囘報曽頭市分五個寨柵東寨曽魁南寨曽宻西
寨曽索北寨曽塗與副教師蘇定總寨史文㳟靑州郁保四身長一丈
腰濶四圍奪的馬疋養在法華寺内吳用曰他既分為五寨我們分就五枝軍馬攻打盧
俊义曰得蒙救命某願爲前部吳用曰員外都未經征伐不可爲先鋒引枝軍馬隨後接
應吳用恐盧俊义捉得史文㳟怕宋江不負晁盖之遺言譲位與他因此不教他做先鋒

宋江心意只要盧俊义健功乗此机㑹爲寨主吳用教員外帶燕青引五百步軍小路听
令再調馬軍頭領秦明花荣副將馬麟鄧飛攻打正東大寨差魯智深武松孔明孔亮攻
打正北大寨令楊志史進陳逹攻打正西大寨差朱仝雷横邹淵邹潤攻打中央總寨頭
領宋公明吳用公孫勝呂方郭盛解珎解宝戴宗時遷并巳上頭領各
領五千軍攻打合後李逵樊瑞項𠑽李兖領兵五千接應其餘頭領守
寨探事人报知曽長官請史文㳟蘇定商議史文㳟曰梁山泊軍馬來
時多使䧟坑曽長官差人去村口四處掘下𨺻坑数十処上靣用土盖
四下用埋㐲軍兵調用巳定吳用使時迁又去探知根由宋江引軍離
曽頭市二十里教五軍分投下寨二日不𢧐苐三日吳用傳令教前隊
步軍各执鉄鋤分作两隊又把粮車一百餘輛装載芦草乾柴藏在中
軍來日辰牌只听東西兩路步軍先去打寨再教攻曽頭市北寨分撥
巳定楊志史進把馬軍擺開那边擊鼓摇旗虗張声势楊志曰切不可
進史文㳟只不見宋江打寨便中他計當日巳牌听得寨前炮响東寨報道一個和尚一
個行者攻打前後史文㳟曰這兩個必是魯智深武松便分人去幇助曽魁西寨又报朱
仝雷横引兵攻打甚急史文㳟又撥人馬去助曽索又見寨前火炮响史文㳟按兵不動

要䓁他入來吳用教軍馬從山背後两路抄到寨前史文㳟𨚫待出来吳用鞭稍一指陣
中一齊推出車子來把火点着硫黄㷔硝一齊燒着烟火迷天史文㳟軍馬尽被火車攔
路只得急退公孫勝即便作法借𧺫大風捲向南去燒死人馬不計其数吳用得勝喝金
收軍史文㳟連夜整理寨門次日引兵出到陣前宋江便令呂方郭盛
直取曽塗閗上三十合曽塗用鎗只一撥𨚫被两條豹尾絞住朱纓奪
扯不開花荣看見拈弓搭箭射中曽塗左臂畨身落馬而死曽長官見
了大哭曽昇大怒與哥报仇綽刀上馬直奔陣前李逵手提大斧直奔
垓心曽教取箭射去正中李逵腿上射倒在地秦明花荣向前救囘曽
昇領兵回寨次日史文㳟出馬搦𢧐秦明迎敵二十餘合力怯便走史
文㳟赶神鎗搠中秦明後腿跌下馬来呂方郭盛齊出救囘離寨十里
屯扎宋江教將車載秦明囘山寨將息再取関勝徐𡨴单廷珪魏定國
同來協助宋江自巳焚香祈祷占卜一課主有賊兵刼寨宋江傳令先
去报知東西二寨令觧珍觧宝領兵四下埋㐲是夜史文㳟在寨中𡭊曽昇曰賊兵敗了
乗势正好刼寨曽昇便令北寨蘇定南寨曽宻西寨曽索引兵一同刼寨二更左側直到
宋江寨内不見一人急呌走時兩下撞出解珍解宝後面便是花荣赶上曽索被觧珎剌

于馬下放起火来後寨大喊東西两邊攻打寨内混𢧐半夜史文㳟奪路走脫曽長官又
見折了曽索順惱倍增次日史文㳟寫書投降令人賫去到宋江大寨皇上宋江折聞書
視之書曰
　曽頭市史文㳟䓁頓首再拜宋統軍頭領麾下日利小將倚仗一時
　之勇悞犯虎威向日天王率衆到来理合㱕㐲柰部卒无端施放冷
　箭更𠔥奪馬之罪寔非本意今太頑巳亡特求請和如蒙罷𢧐休兵
　將原奪馬疋尽数退還更賫金帛賞犒三軍勇將免致两傷赦宥万
　罪謹此奉書㐲乞照察
宋江看了大怒扯書罵曰殺吾兄長焉肯干休務要洗蕩村坊是吾本
願吳用劝曰既是曽家差人求講和豈爲一時之忿傷害生灵隨寫囘
書取銀十两賞了來人將書呈上曽長官與史文㳟拆開書云
　梁山泊主將宋江手書囘付曽頭市主䓁帳前人無礼將為何物非
　義而不取梁山泊與曽頭市自來無仇各守边界奈縁小將行一時之忿惹起数載之
　𡨚𠰥是講和必須発还二次原奪馬疋并𠒋徒郁保四𤙯賞軍士金帛忠誠既馬礼教
　休輕如或変更别有定奪草草具陳情照不宣

史文㳟與曽長官看了俱各驚憂次日曽長官又使人來説𠰥淮講和各請一人爲質當
宋江不肯吳用曰旡傷卽便差李逵項充李兖樊瑞時遷五人前去爲信臨行時吳用呌
過時遷附耳低言休得有悞五個去了忽報関勝徐𡨴单廷珪魏定國來到與衆人相見
就在中軍扎駐時遷引四個來見曽長官曰奉哥哥將令着四人來講
中史文㳟曰吳用此來必然有謀李逵大怒揪住史文㳟便打曽長官
連忙劝住時遷曰李逵𨿽然粗鹵𨚫是哥哥心腹之人命我來講和你
休要狐疑曽長官只要講和不听史文㳟之言置酒相待五人請去法
華寺安便使曽昇𢃄郁保四將原奪馬疋并金帛一車送到大寨宋江
看曰先前叚景住送來的照夜玉獅子馬如何不見曽昇曰是師父史
文㳟留在宋江曰你快寫書去火速送那馬还我曽昇卽寫書呌從人
回寨文㳟曰𠰥肯卽便退軍我便送這馬來还他宋江正與吳用商議
忽報靑州凌州两路軍馬來到宋江曰那厮知道必然有変卽令関勝
单廷珪魏定國去迎靑州軍馬花荣馬麟鄧飛去迎凌州軍馬吳用喚出郁保四曰你只
作逃寨與史文㳟曰如今宋江只賺你馬疋無心講和如今听得青凌二州兩路救兵到
十分心慌正好乗势用計他若信從我有處置保四領了言語直到史文㳟寨𥚃與曾長

官偹説宋江回兵情由曽長官曰争奈曽徃彼必然被他殺害史文㳟曰打破他寨好歹
救了今晚先劫宋江大寨断去蛇首衆賊无用曽長官傳令教北寨蘇定東寨曾魁南寨
曽宻一同刼寨郁保四𨚫來法華寺暗與時遷通报消息吳用與宋江曰郁保四不回便
是中計他今來刼我寨便令智深武松殺他東寨朱仝雷横殺入他西
寨楊志史進攻打他北寨此名畨犬㐲𥦮之計史文㳟蘇定曽宻曽魁
是夜到宋江縂寨只見寨門不関内無一人情知中計卽便走囘只見
曽頭市中鳴鑼响炮時迁扒去鐘樓上撞鐘爲号東西两火炮齊响殺
入寺中李逵樊瑞項充李㐮一齊殺出來曽長官听得梁山泊两路大軍
殺来自縊而死曽宻奔西寨來被未仝一刀砍死曽魁奔東寨被乱軍
中馬踹爲沱蘇定走出北門魯智深武松赶来乱箭射死宋江在曽頭
市捲一塲有詩爲証
　　　可怪曽家忒弄乖　　　投降特地貢書來
　　　宋江要雪天王恨　　　半夜驅兵捲殺來
史文㳟坐千里馬行得快殺出西門約行二十里忽听得樹林中鈸声大振撞出五百軍
来當先一將手提桿棒望馬脚便打那馬見棍來從頭上跳過去了史文㳟正走之間只

見陰雲冉冉冷氣飄飄空中一人攔住去路史文㳟看時𨚫晁盖陰魂纏住再回舊路𨚫
遇着燕靑又轉俊义大喝一声腿股上一刀搠下馬来便綁了觧來燕靑牽了干里龍駒
逕到大寨來宋江見了大喜先把曽昇斬首曽家一門盡数不畱抄擄金銀装載上車関
勝殺退青州軍馬花荣殺退凌州軍馬都囘宋江傳令用𨺻軍囚了史
文㳟班師回梁山泊宋江令蕭譲作祭又令大小頭領舉哀將史文㳟
剖腹剜心享祭晁盖巳畢宋江與衆兄弟商議曰晁天王昔日遺言但
有捉得史文㳟者不俱是誰便爲梁山泊之主今日盧員外生擒此賊
祭奠正當爲尊盧俊义曰小弟德薄才踈今得居末尚自過分宋江曰
某有三件事不如員外處苐一件宋江才貌不及苐二件宋江出身㣲小
苐三件宋江文不能安𫒗武不能附衆員外力敵万人通令博古有如
此才徳正當爲主他時㱕順朝廷建功立業便弟兄們尽生光彩实乃
万幸盧俊义拜于地下曰盧某𡨴死实难從命吳用曰兄長若再推譲
恐冷了衆人之心𨚫把眼視衆人只見李逵曰我在江州𢬵命跟你今日只管譲來譲去
武松也発作呌曰哥哥手下許多軍官也只是譲哥哥他們如何肯從别人刘唐曰我們
起初上山那時便有尊哥哥爲主之意智深呌曰若是兄長推譲時洒家們各自都散宋

江曰你衆人不必多言我自有道理直教梁山泊内重添兩個英雄東平府中又惹出一
場災禍且听下回分觧





