　　○第八十七囘　公孫勝訪羅眞人　没羽箭智㐲喬道清
　　　萬古交馳水似傾　滔滔名利足亡身　常疑好事成虗事
　　　却想閑人是貴人　老逐少来終不了　辱随荣後定湏均
　　　劝君莫去誇頭角　夣𥚃相逢摠未真
葉清領命来辞囯𠢎囯𠢎置酒餞行葉清囘到宋寨对宋江曰張淸事
巳成矣尚不䏻救得四人宋江曰奈何淸曰不𠰥先打蘇林嶺後打白
虎嶺這蘇林嶺西有一條小路逕到大寨後其路將石塞断我只做迯
囘説宋兵従後来取嶺我却引兵守把却得一人在関下来暗約為号
度上関来取轟天雷炮従関下放起火来我便打開小門可令敢勇步
軍殺入去捉喬道清方𦂯救得此四人宋江大喜曰此計甚妙卽喚池方曰小路汝熟可
去𦔳𢧐方曰願徃卽引王定六蔣敬并步軍三千去了宋江𠕂令時迁帶火炮先去小路
䓁候一靣撥將一十四員引步軍三千去打小路魯智深李逵武松雷横李𫌯解珎解宝

陶宗旺張淸孫二娘劉唐朱仝郁保四叚景住又令関外接应將佐二十四員引馬軍三
萬去打蘇林嶺盧俊義公孫勝吳用秦明花荣呼延灼李应楊雄董平史進徐𡨴楊志関
勝黄信馬麟周通𣓾春孔明孔亮孫立孫新頋大嫂邹淵邹潤分撥巳定其餘將佐和宋元
帥守寨且説葉淸囘到関下大呌開門関上見是葉清单鎗獨馬囘来
連忙開関放入来見脱元帥告曰小將一時被擒今得迯囘今有池方
引兵来打山後寨門淸逕来报知乞折前罪脫元帥就令葉清部軍守
把後関却説盧俊義引兵打前関吳用曰喬道淸有妖法今日一淸兄
弟可使天心正法不可有失俊義却令董平引軍五千関下搦𢧐脱招
大怒引軍下関排開陣势南陣董平出馬脱招大罵提鎗直取董平𢧐
三十合不分勝敗花荣拈弓搭箭射死脱招喬道淸便𣄳㕠刀直取董
平董平復搶来迎公孫勝仗劍作法喝一声只見阴雲四起雷起大吼
喬道清咲曰你用妖法骗我不会亦口中念呪仗把四靣一指只見雲
收霧捲凨静雷息公孫勝又步罡斗関召五雷六十七聖神將引天兵従空殺來道清一
呼亦有天神乗雲駕務空中大𢧐並无高下両边各自收兵道淸與衆將囘寨忽報山後
火起原来時迁在石門外放起𨋌天炮葉清就把石門砍開大縦軍馬入関葉清呌曰後

士順者生逆者死衆皆願随宋軍殺奔上山葉淸曰衆將不可輕敵喬道清的法非同小
可李逵不听引五百牌手横搶上山道淸急引衆將上馬正遇李逵道淸吹一口𣱖来人
人皆倒李逵李衮五百牌手都被活捉衆不䏻救俱走下山喬道淸將所捉之人監收分
撥軍將𦂳守前後関口却説吳用和公孫勝收兵囘寨忽报李逵李衮
并五百牌手俱被擒吳用曰如之奈何一淸曰除非去問吾師羅真人
求法方可勝他只是路遠𠰥得戴宗和他作法去一二日可到芦俊义
令史進到宋江寨中將前項破関被擒之事説知宋江大驚曰似此奈
何史進曰今一淸要徃問羅真人求法奈路逺不䏻前去令我來問戴
宗囘否正説問小校报戴宗頭領囘宋江𢗅教喚入戴宗入見曰哥哥
宿太尉舉保衆將皆得指揮之聀又帶空頭誥一百張来戴宗附耳低
言如此如此宋江会意曰一淸與喬道淸比法不勝要你同去罗真人
処求法䝨弟意下何如宗曰願徃卽辞宋江同史進到芦俊義寨中一
淸典戴宗作起神行法不𢾗日到二仙山見罗真人二人下拜告曰弟子自従與兄長𠫵
謁師父囘京之後要辞宋公明不想朝廷又𠇮征伐軍情𦂳急不𠃔告辤有失師信如違
法㫖之罪真人曰你今囘来有話甚説公孫勝𠕂拜告曰弟子随征田虎遇敵喬道淸法

術甚高不䏻取勝今不逺千里而来告求妙法真人曰喬道淸原與我一同學道法因他
破戒迯在江湖今𦔳山虎他的法和我一般你施五雷之法他也会收雖有天兵只是紙
剪的可以破得还有迷魂法水甚高人不䏻破此人和我最好我教你一宗天心正法可
以勝他我修書一封與你招安他他𠰥不従便用此法可甲醋一碗仗
劍步罡念咒七遍將赤豆一升用醋浸了迎敵之際你望空將豆撒去
粒粒成火燒散天兵他𠰥敗走可使勇士活擒不可殺害一淸曰師父
𠕂有何法㫖真人曰只是如此你後徃淮西要従東鷲山過有一獨火
鬼王神通廣大凢人难敵一淸曰用撒豆為火退得他庅眞人曰他半
通仙骨燒他不着𠰥得三昧真火可以敵之一淸曰三昧真火如何可
得真人曰山西地靣有座淸涼山过去有一座馬耳山由上有座華光
庙要去此處求他可破一淸曰他是泥神如何求得真人曰我與你一
道符命関請火龍纏身火鴉相随脚踏凨輪頭帶火輪左执金磚右執
金鎗此人可破独火鬼王公孫勝拜受卽同戴宗辞別真人下山有詩為証
　　妙訣真言不易傳　當時一語透玄関　慇懃記取留胸臆　此去成功馬耳山
一淸同戴宗囘家老母曰吾𧠇小心收伏蛮夷早囘㐲侍老身一淸拜辞母親和戴宗作

起神行法𢾗日囘到大寨𠫵見將前事告訢宋江大喜二人辞了来到盧俊義寨相見畢
盧元帥問曰先生求得法否一淸曰原来喬道清是我師父同學道的師弟特令小弟將
書一封招安他他若不従和他决𢧐活捉他來不可殺害如无此人衆弟兄难救元帥傳
令不許殺害喬道淸只要活捉人报孫安搦𢧐盧俊義挺鎗來迎閗上
五十合不分勝敗花荣見盧俊義𢧐孫安不下拈弓搭箭射中孫安頭
盔孫安大驚柀俊義逼过䨇刀对胸揪住孫安撇了刀也揪住俊義二
人扭做一團被徐𡨴鈎䥥鎗扡畨馬脚鄂全忠輪刀出馬接住徐𡨴厮
殺掦志和俊義活捉孫安綁投宋江大寨孫琪見兄被捉與喬道清斉
出夾攻徐𡨴関勝便縦馬𣄳刀迎敵両下大𢧐鄂全忠被徐𡨴活捉孫
琪被関勝一刀砍為両叚喬道清出陣一清見到下馬便拜告曰師叔
休罪小有書上逹道清恐是計不敢下馬便曰請起有何書一清曰蘇
州二仙山罗真人有書奉逹吾是罗真人徒弟道清曰我别罗師兄年
乆如何知吾在此一清曰覌書便知道清恐有毒在書中便曰你讀與吾听公孫勝讀曰
　沗兄罗澄書奉師弟道清真人座前未覩台範徒切思慕適幸愚徒一清随宋公明奉
　詔征田虎求法于吾詢知左右我大宋天子聖德矣弟何不㱕順乃屈身於匪人深可

耻也敬修寸禇上逹幸乞裁焉道清听罢教取書来曰矣姪既有師兄書到本欲遵依奈
君恩难忘你可囘去来日决𢧐一清咲曰陣上與師叔争鋒皆為君事倘有唐突切勿見
罪各收兵囘寨次日大𢧐孫立打扮出陣但見
　　幞頭黄褁氣昻昻　手执鋼𨩫郭敢當　怒目睁開神鬼惧
　　兇心𦂯起魅魑䧏　馬蹄到処狼𤇆息　旗幟来時𡨥虜亡
　　渾似趙公明在世　天兵随従出丹房
孫立出陣大呌曰賊道吾乃趙玄壇欽奉天差問你背逆之罪快出投
䧏小校报知喬道淸領將十員披掛出陣但見
　　羙蓉冠頂用金箱　羽扇翩翩拂玉驂　三尺龍泉生殺氣
　　一身素体立心胸　使令鬼神如使僕　爱惜軍兵勝子孫
　　大宋將軍应有分　綸巾羽扇入金門
喬道淸出陣見孫立咲曰汝為大軍始從吾正法何敢冐犯孫立曰吾
奉天命勅時来問罪尚不知死言畢提鞭直取喬道淸𢧐到三十合不分勝敗一清大怒
喝声官將何在頃刻天兵従空而下喬道淸見了亦念法咒天兵從空大𢧐一清取出呪
过法𠕂望北一撒烈火滿天他兵皆成紙灰喬道清見了便走入関堅閉不出宋江收兵

且説張淸在白虎嶺和郡主每日飮酒取楽忽一日丈人染病張淸暗忖曰不如乗势結
果了他好圖大事卽與醫士啇议如此而行医士曰将軍之命有何不可只恐事洩張清
曰有我主張不妨少刻看脉只說难治待我来逼你下薬先议定了那君主出来請醫士
入去看脉張清引進看了脉息醫士告曰此病不䏻治張淸曰望先生
調理便教郡主取銀五十両作開箱銭医士堅意不受郡主曰便死也
不管你事医士見説方肯下了慢薬辞去过幾日烏利囯𠢎命尽郡主
痛哭張淸曰矣妻休哭且埋大事張清卽俻棺槨收殮卽令人去請喬
道清主行醮事却説喬道淸在寨中納悶小校报曰白虎嶺烏利囯𠢎
身死請軍師作醮喬道清大驚分付衆將堅守营寨不要出𢧐卽與従
人来到白虎嶺寨中見了郡主説與一淸比法交𢧐之事他有天兵𦔳
𢧐不䏻取勝郡主曰軍師且作大醮又作商議做了七日七夜功果安
塟巳畢道清卽問郡主借兵二万防俻蘇林嶺郡主曰法師先行我随
後発兵来喬道清自去張清对郡主曰如今岳父巳做宋兵势大不𠰥挈兵一同㱕順大
宋且宋江乃是仁義之士不知矣妻意下如何郡主应𠃔卽喚衆将分付了張淸曰𠰥得
法師同去必有功劳郡主曰我同領兵去蘇林嶺見喬法師與他商议又作理会随卽引

兵投蘇林嶺來衆將接入寨中郡主分付曰今日一事與你衆位啇议我思田虎乃草頭
之君大宋皇帝真命之主我今弃暗投明願去者同徃不𦖦去者各回𡨴家衆将皆曰願
従郡主之命郡主大喜張清又曰我欲喬軍師同去不知他意如何山士竒䓁曰他𠰥不
従就縛他去作進見之功郡主教設宴令人去請喬道清来見郡主當
日卽同衆將飲酒郡主曰我衆計议今要㱕順大宋不知軍师意下如
何喬道清𪨆思曰田虎又是他妹妹尚且背弃我不如帰顺得個全生
便曰小道亦听郡主之令張清曰何不先求擒來宋將以作進身之礼
喬道清卽與張清到山後看時李逵混如醉人一般張清曰可先救這
一夥人去道清教解了縛索取水一碗呪了望衆人一噴人人都醒李
逵開眼見了張清曰兄長如何到此張清連忙関節他李逵会意曰我
眼花了認差人我只道是李大𤔄原來却是郡馬張淸曰我今欲引兵
帰順大宋如今救你們同去李逵曰𠰥帰順我大宋必當重用次日張
清使人到魯智深营𥚃投䧏之事智深大喜随卽同葉清来到嶺上張淸听知迎接入宗
張清故意問李逵曰這和尚是誰李逵曰便是花和尚魯智深張清忙荅礼曰乆聞师父
大名不想今日相会魯智深忙荅礼曰郡馬𠰥肯帰順我哥哥小僧必當重保張淸設宴

欵待衆將一靣使李逵报知盧俊義俊义便教安排隊伍迎接一靣使人报知宋元帥𨚫
說張淸同郡主䓁離了蘇林嶺望宋元帥寨中而來有分教宋朝眞主收一時宰輔良臣
河北草君不半載身亡囯滅且听下囘分解





