　第九十二回　　　　　　　　喬道淸法迷五千兵
　　　宋公明放釋十八將　　　將軍韜畧済時才
　　　見說南行討賊來　　　　麾下軍兵听号令
　　　陣前戈甲動風雪　　　　元戎授首如摧朽
　　群將來𨹓似乞哀　明日表功應大賞　　　更聞人唱凱歌囘
話說喬道淸曰哥哥且與他先决一𢧐看小道畧施小法能𨹓十万大兵宋江大喜便催
軍排成陣势拒住喬道淸引五万軍馬退在懸纏井口也排城陣势前後皆通如一條大

路一般兩边是墻衆軍暗地笑曰我們做了一世軍不㑹見排這个陣又無門戸喬道淸
曰此陣名不可說到其間臨事之際切不可動半步若動時連你們都迷倒不能捉他只
䒭我作起法來電走雷鳴你們方可下手逢一个縛一个陣势排定了復來見宋江曰且
與他𢧐数日佯敗而走囘一边來你們從陣中路徑過去䒭他赶來我
自有法說罷去了且說卞祥出陣大罵曰水洼草𡨥出馬打話宋江親
自出馬與卞𥘽施礼曰將軍如此英雄何不投順大宋卞𥘽應曰我非
不識天時柰衆將不從要和大宋放對傍有樊玉明大怒挺鎗直取宋
江董平接住𢧐五十合樊玉明力怯要走被董平一鎗搠死北軍陣中
昌化出馬與董平𢧐三十合亦被董平搠畨魚得源大怒手揮鉄鎗與
董平交𢧐五六十合不分勝敗花荣出馬便閗魚得源那馮翊看見便
出陣接住花荣兩對兒厮殺瓊英郡主取石子在手早把馮翊打下馬
來却被花荣一鎗刺死魚得源被花荣一箭射中護心鏡上吃了一驚
望本陣便走董平急追宋江急教鳴金收軍董平方囘宋江喜曰今日連殺二將賊人巳
喪胆矣令安排筵宴相慶衆將次日秦明黄信董平出陣迎敵却說卞𥘽見折了二將不
出只見馬靈禀曰今日宋軍再來小將願與他軍對敵卞祥卽点一万人馬相助馬灵披

掛手執方天㦸馬靈臨陣之時額上現出一隻眼來綽號小華光其中若開箭石不能中
亦有神行法日行万里再有金磚法及風火二輪若遇順風能燒寨栅其物雖名法宝只
可邪行若是遇正法之時却不能用自稱勝華光有詩爲証
　　　金盔金甲紫袍新　　　手執磚鎗貌似神
　　　脚踏風輪行万里　　　馬靈原是得傳人
馬灵步立在陣前呌曰宋兵有強者出來比試宋江出陣問曰將軍何
不㱕宋得爲忠臣馬灵曰識得小華光麽宋江曰久聞大名今日得覩
尊顔李逵大怒便輪双斧望着馬灵便砍馬灵使方天㦸來迎閗不三
合被馬灵一金磚打畨盧俊義呼延灼死救囘來秦明舞捧直出與馬
灵𢧐不三合又被馬灵一金磚打畨衆將力救囘陣宋江曰真个不在
華光之下衆將曰我十个兄弟一斉出戰看他金磚也只打得一个董
平呼延灼朱仝雷横燕順鄭天壽魯智深武松楊雄石秀十人來𢧐馬
灵灵見寡不敵衆脚踏風輪作其神行法望北飛去了衆人追赶馬灵囘頭將金磚望南
一擲変成十塊打中十人負痛囘陣原來此物不傷人只■■■■疼痛宋江急■■囘
寨與吳用商議曰似此如何收得田虎張淸飛石怎及得此人正想悶間只見喬法師教

人來報陣势巳完可請元帥退兵宋江教軍馬㧞寨起行却說馬灵囘到本陣對卞祥曰
宋將被我金磚法打畨十員大將他若再出陣時必然退兵可㑹衆將大驅人馬追赶復
奪獅子嶺卞祥分付將兵馬分作三隊追赶東路將十二員何煌連党斉吏也昌太叔良
游廣胡英羊士昌鄭天瑞丘頓仲䝨焦跬中路將十八員馬灵边文進
武能戎江索䝨党世隆凌光傳张鄞郁王耶玉林旺項忠叚志仁陳雷
倪宣苗道成倪光甫陸招西路將十二員耿𪨆吉安𡨥黎文恭羊文玉
傳祥融愷官原池通巴荣管士元徐瑾三路分兵巳定次日平明中路
武能出馬叫道水洼草𡨥还不退兵宋江傳令衆人只要佯輸若他追
赶你們四面乱走我和巳个兄弟只望喬法師寨中而走引他入來方
好行事分付巳定史進出馬與武能交𢧐閗到三十餘合史進囘馬便
走武能赶去宋江盧俊義與衆將望喬道淸陣中便走其餘軍馬四散
乱走馬灵招動中路人馬追赶赶到个大井边喬道淸在高坡上望見
宋江入到陣中只見馬灵武能一十八人縱馬赶來方𦂯入到陣中喬道淸口中念念有
詞取胡桃一个在口中咬破宛如天傾地裂之声雷電四起十八人个个畨身落馬只有
馬灵作神行法要走被喬道淸遣大揭帝從空中打下不能動脚十八員將并五千兵却

如醉倒一般道淸傳令教衆人一斉綑綁宋江衆軍囘身乱殺兩𠙚軍馬并五千兵殺得
𥁞絶喬道淸將這十八員將用咒水觧了押來見宋江宋江親觧其縛斉斉扶起馬灵䒭
曰倘蒙不棄帰順大宋髙官爵禄以享終身不知衆將軍意下何如馬灵曰今蒙元師大
德我䒭情願投𨹓宋江大喜令取空頭官誥來皆授都指揮使之聀設
宴管待便教戴宗拜馬灵爲師學日行万里之法宋江又問馬灵曰將
軍龍蟠州今有卞招討在那𥚃如何取得此𠙚馬灵曰前日元帥在陣
前荅話時到有帰順之心元帥乃𦾔進兵逼城下寨他必然登城打話
元帥再用好言說他來𨹓此人亦有仁慈之心父子二人䘮妻不娶鬼
子卞江頗有武藝宋江依其言随卽催兵前望龍蟠州來分兵四面攻
打卞祥得知連忙上城與宋江施礼宋江曰卞招討你発來追赶兵將
皆中吾計殺尽無回你如何不見机而作卞祥無語下城囘衙内修書
一封縛在箭頭上射出城來宋江小軍拾得呈與宋江宋江拆視曰
　卞祥頓首百拜書奉一大元帥宋公明麾下區區久聞元帥仁德布滿四方義結天下
　豪杰前日兵臨卽有心進謁柰衆所不從因延至今日自當繋頸投𨹓只是田虎賊巢
　尚固請元帥權退一時待祥囘沁州計誘親征元帥可遣大將部領一枝兵先過於翔

　山截住北口水路占了沁州方可成功若逕進兵他必下海再無収捕區區慚愧敗國
　亡臣敬具緘書拜上
宋江看畢謂馬灵曰卞祥此言莫非一時權詞哄誘我麽馬灵曰卞祥平生誠實可退兵
十五里宋江遂傳令可退兵十五里下寨畢竟卞祥如何賣陣㱕𨹓且
听下囘分觧


