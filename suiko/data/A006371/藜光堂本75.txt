　第七十五囬　　張順鑿漏海鰍舡　　宋江三敗高太尉
　　乾坤日月如梭急　萬死千生如瞬息　只因政化多乖違
　　奮劍揮戈動白日　梁山義士真英豪　矢心忠義冲雲霄
　　朝廷遣將非仁義　致令壯士費功劳　髙俅不奉朝廷意　狡狯萦心竟妖魅
　　詔書違戻害萌心　濟州黎庻肝𡍼地　仁存方寸不在多　机関萬種將如何
　　九重天遠豈知得　紛紛寰海㒷干戈

𨚫説髙太尉傳令將各路軍馬收入城中北門上立黄旗一靣上書天詔二字宋江當日
先差張淸引五百哨馬到濟州城邉轉了一遭望北去了髙太尉自臨城上大張麾葢前
設香案宋江軍馬巳到在馬上欠身與太尉声喏太尉使人呌曰朝廷招安汝䓁如何披
甲前來宋江使戴宗至城下囬覆曰不知詔意如何因此未去介胄望
太尉週全乞喚在城百姓一同𦗟詔那時承恩卸甲太尉出令喚耆老
百姓都上城𦗟詔宋江看見城上百姓方𦂯向前鳴鼓一通及至鳴鼓
二通衆將步行到城下拱手共𦗟城上開讀詔書天使讀曰
　制曰人之本心初無二端囯之恒道俱是一理作善則爲良民造惡
　則爲逆黨此非正命深可憫焉朕聞梁山泊聚衆巳乆未蒙善化不
　復良心今差天使頒降詔書除宋江盧俊義䓁大小人衆所犯過𢙣
　並與赦免其爲首者詣京謝恩協從者各𡚖鄉里毋違朕意以負汝
　懐鳴呼速沾雨露以遂去邪𡚖正之方母犯雷霆當效革故𪱉新之
　意故兹詔示各宜知悉
當時吳用正聽讀到除宋江三字以目視花榮花榮大呌既不赦俺哥哥我䓁投降則甚
搭上箭望着開詔使者一箭射中面門衆好漢一齊亂箭射去四門突出軍馬來宋江一

齊上馬走官軍赶來只見後軍炮响東有李逵西有扈三娘殺來官軍急退宋江䓁囬身
殺到三面夾攻官軍大亂殺死不計其數宋江取軍自囬梁山泊去太尉表奏朝廷説宋
江射死天使不伏招安外冩宻書與蔡太師董樞宻𣓾太尉敎奏天子星夜發軍前來助
敵𨚫説蔡太師逕奏天子天子聞秦降勅敎諸路各助軍馬並詣髙太
尉調選又于御营前撥二将一個是八十萬禁軍敎頭官𢃄左議衛親
軍指揮使䕶駕將軍兵岳一個是八十萬禁軍副教頭官𢃄右議衛親
軍指揮使車駕将軍周昂二將領㫖選壯軍次日出城望濟州進𤼵且
說髙太尉使人砍伐大𣗳就濟州城外監造戰舡出榜招募水軍濟州
一人姓葉名春原是泗州人氏善㑹造舡因過梁山泊被刼流落在濟
州知髙太尉造舡遂𦘕成舡様來禀曰前者恩相以舡征進皆不得法
難以用武若收此𡨥必造大舡數百最大者名爲海鰍舡兩邉置二十
四部水車舡上可容数百人每邉用十一人踏動外用遮䕶以避箭矢
舡上造弩楼敲梆子响水軍一齊用力踏動其舡如飛若遇敵軍舡上㐲弩齊𤼵他將何
物抵當其第二䓁舡名爲小海鰍舡兩邉只用十二部水車舡中可容百人前後都釘長
釘前靣亦五弩樓這舡𨚫行小港當住㐲兵若依此計指日成功髙太尉看了圗様大喜

便敎葉春監造戰舡都作頭限日要成交納示各府州縣如若違悞依軍令處斬各処百
姓死者極多有詩爲証
　　井蛙小見豈知天　　可恨髙俅𦗟詭言
　　畢竟鰍舡難取勝　　傷財劳衆枉徒然
是時各處添撥水軍陸續都到濟州𦗟調又丘岳周昂軍到太尉慰劳
巳畢𨚫說宋江與吳用曰兩次招安都傷了天使朝廷必又添兵來征
伐忽探卒報曰髙俅招募水軍敎葉春造大小海鰍舡數百𨾏東京又
遣二將前來助戰宋江曰似此大舡飛遊水靣如何破得吳用咲曰只
消𢆻个水軍頭領便了料造這大舡必數旬方就可敎一兩个兄弟去
那造舡厰𥚃先惱他一遭宋江依計喚張清孫新扮作民夫雜在厰𥚃
去𨚫敎時遷叚景住接應衆人得令下山行事𨚫說張清孫新到城下
雜在人叢𥚃也去拽木頭投厰𥚃去入到𥚃靣投做飯栅下去躱孫二
娘頋大嫂各提着飯鑵随着一般送飯的婦人入去約二更時分孫新張清在左邉放火
頋大嫂孫二娘在右邉放火兩下火起匠人民夫各自迯生高大尉正睡間忽𦗟報曰舡
厰𥚃火起急起身差丘岳周昻各引本部軍兵出城救火不多时城樓上又火起高太尉

自引軍入城救火時又報曰西草塲内又火起照耀如同白日丘周二将引軍去西草塲
中救火時只𦗟喊殺連天𨚫是張青引五百驃騎先在埋伏看見軍來救應便殺将來正
迎着丘岳周昻軍馬張清大喝曰梁山泊好漢在此丘岳舞刀來迎張清一石子打去丘
岳畨身落馬周昻死戰救丘岳去了𨚫見王煥徐京𣓾温李從吉四路
軍到張清引軍而囘官軍恐有伏兵不敢來追天色巳明高太尉敎看
丘岳中傷打落四齒令醫治療治一靣敎節度使四邉下寨早晚防偹𨚫
說張清孫新時遷叚景住囘寨說知宋江大喜是日葉春造舡巳完髙
太尉催䟎水軍上舡演習葉春請太尉并節度使看舡把海鰍舡二百
餘𨾏分布水靣操演皷响處兩邉一齊踏動水軍端的似皇飛電走高
太尉看了大喜敎取金銀賞賜葉春䓁匠歸家丘岳瘡口巳痊衆節度
使請大尉致𥙊水神礼畢敎原帶來歌兒舞女令上舡作樂侍宴敎軍
徤車舡演習飛走終夕不散一連三日筵宴不肯開舡忽報梁山泊有
人貼詩一首于濟州城下揭得在此呈上詩曰
　　生擒𣓾戬與高俅　掃蕩中原四百州　便有海鰍舡萬𨾏　俱來泊内一齊休
髙太尉看詩大怒遂撥軍遣將陸路周昻王煥領兵策應項元鎭張開領軍一萬真至梁

山泊大路厮殺原來梁山泊四靣八方都是野水只有山前大路是宋公明新開的髙俅
令前馬軍截住路口其餘都跟上舡征進聞𠫵謀諌曰主帥只可監陸路進𤼵不可親臨
險地髙太尉曰前畨不至其地以致失險今造大舡若不親督如何擒賊不𦗟聞𠫵謀之
言遂撥三十號大海鰍舡與先鋒丘岳并徐京梅展撥五十𨾏小海鰍
舡令𣓾温王瑾葉春在前舡頭上立兩靣大綉旗上書兩行金字道攪
海翻江衝白浪安𫒗定國㓕紅妖高太尉聞㕘謀引着歌兒舞女自守
中軍令王文徳李從吉在後舡壓陣此是十一月中俱望梁山泊奔來
宋江吳用巳知預先排佈巳定只見一隊舡來迎敵舡上挿白旗冩曰
阮氏三雄先鋒便敎前舡将火箭火炮一齊打放那三阮𤼵聲喊齊跳
下水丘岳等奪了空舡行不數里又見三𨾏快舡搶來中央是孟康左
童威右童猛丘岳又敎放火箭𤼵聲喊三個又跳下水去丘岳等又捉
得空舡再行三里又見三𨾏舡來舡上一靣紅旗上冩着混江龍李俊
左張横右張順高聲呌曰承送舡來到泊𥚃都跳下水去此是暮冬天氣官舡上水軍那
敢下水只听得梁山泊山頂上號炮連响蘆葦𥚃鑚出小舡千𨾏來大海鰍舡要撞時水
軍𨚫踏不動原來水底下𨚫用木植都填塞了車板放箭時个个頂片板遮護逼將攏來

混戰高太尉聞叅謀在中軍舡上軍士喊曰舡底漏水將沉四下小舡如蟻望太舡邉來
是水底鑿破舡底滚入水來髙俅扒去𣐟樓上忽水底下一人走上舡來說道太尉我救
你髙俅不認得這人𨚫是張順近前一手揪住髙俅丢下水去堪嗟架海擎天柱畨作生
擒敗陣人
　　　攻戰鰍舡事巳空　　　髙俅人馬竟無功
　　　朝廷奉命勤王將　　　𨚫被生擒水滸中
傍邉兩𨾏小舡飛來捉太尉上舡去前舡丘岳被𣓾林一刀砍下水去
徐京梅展見殺了丘岳兩个奔來殺𣓾林又鑚出鄭天壽薛永李忠曹
正一齊殺出將梅展一鎗搠番宋江盧俊義各分兵水陸進攻宋江掌
水路盧俊義掌旱路引軍馬大路殺出與先鋒周昂王煥相迎兩將閗
到二十餘合𦗟得一聲喊起東南闗勝秦明西南林冲呼延灼四下殺
來項元鎭張開周昂王煥不敢恋戰奪路迯入濟州城中再說宋江水
路捉了高俅聞煥章等并歌兒舞女一應盡擄過舡鳴金收軍觧投上寨張順觧到髙俅
宋江慌忙下堂扶住便取新衣與高俅換了扶上堂來納頭便拜口称死罪髙俅慌忙荅
礼拜罷随後童威童猛觧到徐京李俊張横觧到王文徳𣓾雄石秀觧到𣓾温三阮觧到

李從吉鄭天壽薛永李忠曹正觧到梅展楊林献丘岳首級李雲湯降杜興献葉督王璍
首級觧珍觧寳攔捉聞煥章并歌兒舞女一應部從只走了周昂王煥項元鎭張開宋江
都交換衣請到忠義堂列坐但是活捉的軍士尽數放回濟州大設筵宴宋江把盏曰紋
靣小吏安敢反逆聖朝雖沾天恩中間奸獘難以屢陳望乞太尉救㧞
得贍天日當以死報高俅曰你等放心高某回朝必當奏請䧏赦前來
招安宋江大喜拜謝大小頭領慇懃相勸髙太尉回荅不覺放出狂蕩
自言我自㓜學得一身相撲天下無對盧俊義𨚫也醉了指着燕靑曰
吾此弟也㑹相撲三上岱岳争交未逢敵手高俅便起身要與燕靑比
勢衆頭領見宋江敬他是朝𨑲太尉只得随他說不想要勒燕靑相撲
衆人都起身來看宋江亦醉主張不定兩個便脫衣宋江敎將軟𥛑鋪
地兩個正張個門戸高俅搶入燕靑手到把高俅扭捽得定只一交攧
畨在地褥上宋江盧俊義慌忙扶起穿衣都𥬇曰太尉醉了望乞恕罪
髙俅惶恐扶入歇了次日俻酒送行高俅曰義士可呌精細之人跟我去靣奏天子䧏詔
宋江與吳用商議敎䔥譲樂和同去太尉曰既義士相托便留聞𠫵謀在此爲質宋江大
喜送太尉下山兩别太尉人馬望濟州回京且听下回分觧





