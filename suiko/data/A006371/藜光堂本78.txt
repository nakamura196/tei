新刻全像水滸傳卷之十七
　第七十八回　宋公明奉詔破大遼　陳橋馹滴淚斬小卒
　　大鵬乆伏北溟水　激怒搏風九萬里　丈夫按劍晦高來
　　時間談笑鷹掦起　宋皇失政群臣妬　天下人民思樂土
　　壯哉一百八英雄　布義行仁坐山塢　宋江忠義天下稀
　　學究謀畧人中竒　馘斬俘擒𧴀虎將　提兵生致麒麟兒
　　艨艟𢧐艦環湍瀬　弓弩刀鎗布山寨　三関隊伍大森嚴
　　萬姓聞風俱胆碎　去邪除侫誅貪殘　替天行道民尽安
　　宋江矢心如鉄石　天使降詔耒𪲭山　東風拂上征袍舞
　　彩袖翩翩動鍾皷　皇封玉酒紫泥封　錦𦂶珠珍賜山主
　　承恩將校舒衷情　領㫖英雄朝玉京　天子龍顔多喜色
　　諸侯擊節歌昇平　汴州城下排兵隊　一心报囯真嘉會
　　尽帰廊庙佐淸朝　萬古千秋尚忠義
却説當年有大𨖚囯主起兵侵占山後九州边界兵分四路而入劫掠山東山西搶擄河南
河北各處申奏請求救兵先經樞宻院然後得到御前樞宻童貫太尉蔡京高俅楊戬納下

納下表童不奏四個賊臣定計教樞宻童貫啓奏將宋江䒭衆要行䧟害不期御屏後太
尉宿元景𡋾住便向殿前啓奏道陛下宋江這夥好漢方始帰降百单八人恩同手足死
不相離今又要害他倘若漏泄反変將何解救見今𨖚囯㒷兵侵占山後九州所近縣治
各処申表求救屡次調兵征勦折兵損衆瞞着圣上不奏以臣小見正
好差宋江䒭收伏遼囯之賊实是便益天子听罷龍顔大喜深責童貫
䒭匿奏之罪親書詔勅加宋江爲破𨖚都先鋒其餘諸將待建功封爵
就差宿元景親賫詔勅去宋江軍前宣示宿太尉領了聖㫖逕到宋江
行寨開讀宋江䒭排香案跪听宣讀
　制曰舜有天下舉皇陶而四海咸服湯有天下產伊尹而萬民俱安
　朕自卽位以来任賢之心夙夜匪怠近得宋江䒭衆順天護囯秉義
　全忠如斯大才未能輕任今爲𨖚兵侵境逆虜犯边勅加宋江為破
　𨖚兵馬都先鋒使盧俊義為副先鋒其餘將軍如奪頭功表申報奏
聞加官進爵就所部軍馬尅日㒷師直抵巢穴伐罪吊民掃淸边界所𨓺州府另勅應
付錢糧如有随䖏官吏人䒭不遵將令者悉從便宜処治故兹制示想宜知悉
當下宋江䒭听詔拜謝宋江謂宿太尉曰某䒭正欲與囯家出力今得恩相力奏恩同父

母只有𪲭山泊晁盖灵位未曽安厝各家老小未曽發遣再煩恩相題奏乞降聖㫖寛限
容还山了此二事整頓軍馬便當征進宿太尉回奏天子卽䧏聖㫖勅𧶽庫内取金二千
両銀五千両綵縀五千疋頒𧶽衆將宋江奉勅謝恩还山
　　　　兵陣堂堂巳受降　　　　奸邪潜地害忠良
　　　　名臣保奏征𨖚囯　　　　始得忠心逹廟廊
宋江聚衆相議所带回𪲭山人數目吳用公孫勝林冲刘唐杜迁宋萬
朱貴宋淸阮氏三雄馬步水軍一萬餘人回去其餘大隊人馬都随盧
先鋒在京師屯札宋江吳用公孫勝䒭於路无辞回到𪲭山泊寨内令
殺猪羊𥙊獻晁天王焚化灵位便送各家老小回去了然後教送自巳
老小再回鄆城縣宋家村却令三阮㨂選合用舡𨾏其餘不堪用的小
舡尽行散與附近居民山中屋宇三関城垣及忠義䒭堂尽行拆毀事
務巳了領人馬再回東京盧俊義䒭接入寨中先使燕靑入城报知宿
太尉太尉入内奏知天子次日宋江于武英殿朝見天子天子曰卿䒭休辞劳苦鎧歌回
時朕当重加錄用宋江叩首啓奏曰臣乃猥鄙小吏誤犯刑典潜身水泊苟延㣲命今蒙
圣恩收録臣𨿽披肝𤁋胆尚不能报補當竭力尽忠死而後巳天子大喜親賜御酒名馬

一疋宝刀一口宋江謝恩辞出回营傳令諸將准俻起行次早天子勅賜中書省院官二
員於陳橋馹與宋先鋒𤙯賞三軍每名軍士酒一瓶肉一斤前去給散且説宋江與吳用
啇议將水陸軍馬分作二起一起陸路宋江䒭領軍由九荘嶺進發二起水軍頭領三阮
李俊張横張順童威童猛孟康王定六䒭駕𢧐船自蔡河出黄河進發
尅日起程號令諸將母得驚擾百姓詩曰
　　　　招摇旌旗出帝京　　　　受命專師事遠征
　　　　虎捲龍𩡻今此去　　　　區區醜虜䒭閑平
且説中書省差両員廂官在陳橋馹分散酒肉賞勞三軍這廂官將御
酒每瓶尅咸半瓶肉一斤尅減六兩前隊軍馬各散过了後一隊皂軍
却是項充李𡘚所管牌手軍校接过酒肉看時酒只半瓶肉只十兩指
着廂官罵曰你這潑污之徒朝廷恩賞豈圖侵尅廂官喝曰你這逆賊
反性尚不攺軍校大怒將酒肉劈臉打將去廂官罵曰捉下這個潑賊
那軍校就團牌裹掣出刀來廂官指着罵曰𦞴𦢤草𡨥你敢殺我麽那軍校走近前手起
一刀向廂官臉上劈畨便倒再復一刀廂官命丧衆軍見簇住不行當下項充李𡘚飛报
宋江大惊便與吳用相議吳用曰省院官甚𢙣我䒭今又做出事來正中他机会可先把

軍校斬首示衆一面申復省院官勒兵听罪再令燕靑戴宗宻地入城告知宿太尉方保
无事宋江計定飛馬到陳橋馹那軍校立在死屍边不動宋江令捉那軍校問其情由軍
校曰他罵俺們殺剮反賊因此一時性起殺了他宋江曰他是朝廷命官怎敢殺之今始
奉詔征𨖚未建寸功倒造此罪將何以觧軍校叩道曰小軍㐲死不肯
受這奸官欺辱宋江哭曰我自從上𪲭山泊以来不曽壞了一個從人
今日一身入官所管使不得旧時性格宋江忍淚令軍士痛飮一醉教
他自縊𨚫斬首来号令然後動文書申呈中書省詩曰
　　　尅减君頒致搆仇　　　一時憤発中奸謀
　　　宋江号令多嚴粛　　　正法軍前墮淚流
當時戴宗燕靑潜地入城逕到宿太尉府内俻細訴知當晚太尉入内
奏知次早天子設朝中書省阮官出班啓奏新降宋江部下軍卒殺死
省院監散酒肉官一員乞差拿問是天威震怒喝曰朕差人暗行体察
深知俻細他將朕所賜御酒一瓶尅减半瓶肉一斤止有十両以致激怒人心傳下聖㫖
赦宋江䒭無罪催督進兵𨚫説宋江兵屯陳橋馹忽报聖上差官來催督進兵宋江謝恩
巳畢提兵望北而進所𨓺州縣秋毫无犯將近大𨖚境界𨖚兵分四路入𡨥前去打城吳

用曰若提兵征𠞰地廣人稀首尾不應不如打城𨚫再啇議宋江随卽喚叚景住分付曰
你走北路甚熟前靣是甚州縣𨚫領軍馬前進叚景住禀曰前靣便是𨖚囯𦂳要隘口有
條水路河港極深喚做路水團團遶着城池這潞水直通渭河湏用𢧐船先進然後陸騎
相連可取檀州宋江便差戴宗催赶水軍頭領李俊等至潞水取斉宋
江催兵約期水陸並進徃檀州來且説檀州守城畨官𨚫是𨖚囯洞仙
侍郎孛謹手下四員猛將一個喚做阿里竒一個喚做咬𧠇干康一個
喚做楚明王一個喚做曹名済這四個將皆万夫不當之勇聞知宋朝
差宋江兵到一靣冩表申奏即主一面関报隣近蘇州覇州𣵠州求救
一面差阿里竒楚明王両個引兵三万迎敵且説大刀関勝引前部軍
殺近檀州所属宻雲縣来縣官知会阿里竒咲曰這夥草𡨥何足道哉
傳令出兵與宋江交鋒宋江听报𨖚兵巳到盧俊義披掛領衆將来迎
遠遠望見𨖚兵盖地而来都打皂雕旗両下射住陣脚只見对陣皂旗
開処一員畨將出馬但見
　戴一頂三叉紫金冠　冠口上拴両根雉尾　穿兩領襯甲白羅袍　袍背上綉三個
　鳳鳳　披一副連环鑌鉄鎧　繋一條嵌宝獅蛮带　着一㕠雲根鷹爪靴　掛一條

　䕶領銷金帕　挿一張雀𦘕鉄胎弓　懸一壼雕翎鈚子箭　手搭梨花点鋼鎗　坐
　騎銀色梅花馬
那畨將面白唇紅鬚黄眼碧身長九尺旗上冩着大𨖚大將阿里竒宋將徐𡨴挺鈎䥥鎗
直臨陣前阿里竒大罵宋朝合敗命草𡨥爲將敢來侵犯大囯徐𡨴喝
曰辱囯小將敢出污言拍馬挺鎗與阿里竒閗上三十餘合徐𡨴敵不
住望本陣便走畨將赶来張淸取個右子𨚫似流星飛去正中阿里竒
左眼撞于馬下而死副將楚明王見折了阿里竒急要向前時被宋江
大隊軍馬殺將來就棄了宻雲縣走檀州來宋江就在宻雲縣屯兵功
績薄上標冩張淸弟一功就將阿里竒連环鑌鉄鎧全副賜與張淸是
日就宻雲縣中設宴作賀有詩爲証
　　　大𨖚囯位非天命　　　屡縦狼狐𡨥宋彊
　　　阿里少年多勇畧　　　陣前一箭竟身亡
却説檀州洞仙侍郎知折了主將閉城不出又报有水軍𢧐船在于城下遂引衆畨將上
城覌看只見宋江陣上諸將摇旗呐喊耀武揚威侍郎見了問曰那打石子的蛮子主得怎
的模様有認得的指着曰城下㡬個带靑包巾見披着竒將軍衣甲的便是侍郎看時只

見張淸拍馬向前只一石子飛來早從侍郎耳輪擦了一片皮侍郎負痛下城冩表申奏
𨖚王一面行报各州隄俻𨚫説宋江攻城五日不下再領兵回宻雲縣电札計議破城之
䇿只見戴宗报來水軍頭領棄駕𢧐船都到潞水宋江喚李俊等分付曰今日厮殺不比
在𪲭山泊時可要先探水势方可進兵我看潞水水势甚急你可將船
尽㐲穏處只詐運粮船各帶暗噐潜伏船艙中止令三五百撑駕真挨
到城下把船泊在兩岸城中知道必開水門來搶粮船你䒭伏兵𨚫起
奪他水門可成大事李俊等听令去了只見小校报曰西北出一彪軍
馬打皂雕旗望檀州來吳用曰必是𨖚囯救兵可先令一將截殺挫其
鋭𣱖宋江便差張淸董平林冲関勝各带五千軍前去源水𨖚主聞宋
江北領兵奔檀州特差両個皇侄一名邪律囯珍一名𫆲律囯雷乃是
𨖚囯上將皆有万夫不當之勇領五万畨兵來救檀州看看至近迎着
宋軍両下摆開陣势両員畨將一齊全装披掛出馬但見
　頭带粧金三叉紫金冠　身披錦边鎻子黄金鎧　外穿猩猩血染綘紅袍　袍上■
　班錦織金翅雕　腰繋白玉帶　背挿虎頭牌　左边袋内挿雕弓　右边壼内攅硬
　箭　手中搭丈二緑沉棒　跨下騎九尺銀鬃馬

畨将兄弟兩個兩條鎗殺出陣來宋將董平出馬畨將耶律囯珍喝曰水泊草𡨥敢犯吾
大囯董平大怒拍馬挺鎗直取囯珍両馬相交㕠鎗並舉𢧐五百合被董平一鎗正中喉
咽囯珍落馬國寶見兄落馬便搶出陣來救宋江唓內張清■個召于手起喝聲王中國
宝面上翻身落馬閧勝林中驅軍掩殺畨兵大敗而走當時割下両顆
首級奪袍甲金牌併𢧐馬二千餘疋觧到宻雲縣來見宋江宋江大喜
賞劳三軍書記董平張淸第二功宋江令林冲関勝引一隊軍馬從東
北上進發自統中軍從東南上進兵只听得炮响一齊攻打又差炮手
凌振李逵樊瑞鮑旭牌手項充李滚带𣸳牌手一千直去城下施放號
炮至二更爲期水陸並進攻城𨚫説侍郞在檀州專望救兵𨚫有皇侄
敗殘人馬入城告知侍郎怒曰不争又損了二位皇侄教我有何面目
回見郎主畨兵又报潞水河内有七百號粮船泊在両岸陸路又有軍
馬來了侍郎曰那厮不識水路錯把粮舡泊在那里陸路軍馬定是来
𪨆粮舡的便差咬兒惟康引一千軍出城冲殺宋江人馬又令楚明玉曹名済放開水門
放舡出去奪他粮舡便是汝等之功有詩為証
　　　妙筭從来逈不同　　　檀州城下列艨艟

　　　侍郎不識兵家意心　　反自開門把路通
且説當晚黄昏左刚李逵樊瑞引一千步軍攻城咬𧠇惟康領軍馬出城冲殺李逵樊瑞
項充李滾四將引步軍都是勇力牌手就吊橋邊冲住畨兵人馬那里能勾出城侍郎在
城中見軍馬冲突出去急令楚明玉曹名済開水門搶舡此時宋江水
軍頭領巳自先㐲在船中見他水門開了絞起閘板放出𢧐船来凌振
得消息便放起號炮来宋江𢧐船兩边厮迎將来左边李俊張横張順
右边阮家三兄弟各使𢧐船冲入畨船隊𥚃楚明玉曹名済待要回船
被宋軍都跳𨓺船五個頭領搶了水門楚明玉曹名濟皆上岸迯生水
門上一把火起凌振又放一個車廂炮那炮直上半天𥚃响侍郎听得
火炮連天唬得魂不附体李逵䒭衆直殺入城侍郎和咬兒惟康見城
門被奪棄城望北而走未及三里正沖着関勝林冲兩將攔住去路侍
郎怎生奈何且听下回分觧
