新刻全像水滸志傳卷之二十
　第八十九囘　魏州城宋江祭諸將　石羊関孫安擒勇王
　　籌筭重竒謀　英雄一鼓收　刀声昏日惨　𡨚魄暮雲愁
　　勝氣離南寨　威風抵魏州　堪傷遭陷將　徒爾覔封侯
話說孫安对宋元帥曰小將自投帳下未有寸功今日願引本部衆兄
弟去取魏州宋江大喜教孫安為前部張清夫妻為中軍関勝引唐斌
四將為後隊去取魏州孫安等辞了宋江引兵逕奔魏州离城五十里
下寨孫安对張清曰魏州城有兵馬都監葛延樞密良仁同十个統制
官屯軍十万在内不可輕敵張清曰且將軍馬分屯両营准俻交鋒𨚫
說魏州城軍馬都監葛延統領七万大兵樞密使良仁又有統制官十
員各統兵一万聞知宋江捉了田實田豹因此防俻宋軍只見探馬报
道宋兵臨城良仁便遣鳳翔王遠引兵三千出城迎接鳳翔出馬孫安
便令金真出迎大呌鳳將軍如何不識氣数鳳翔大怒挺鎗出𢧐二人𢧐上五合金真賣
个破綻勒馬便走鳳翔赶來金眞探取飛鎗標去把鳳翔標死馬下招動人馬混殺王遠
又被瓊英殺死城上見兵敗堅閉城門五日不出統制官沙仲义曰某有一計四門掘下

陷坑明日等他■■𢧐詐敗佯走入城不要関門他必驅兵入城教他都𨺻在坑内良仁
曰此計大妙卽令軍士掘下三丈深坑上用浮士虚葢專待宋兵搦𢧐𨚫說関勝兵到孫
安接入関勝問曰將軍勝負如何孫安把殺鳳翔王逺告知関勝大喜卽親自引兵出𢧐
葛延開門引馬大本袁恭沙大义出城両軍对陣衆將厮殺不分勝敗
金眞梅玉見関勝𢧐葛延不下馬麟便出馬相助馮大本沙仲义撥馬
便走金眞瓊英楊芳梅玉宗同李中洪孟昇陸清林茂宋江得這新■
十將招軍追赶入城連人帶馬都跌下䧟坑去両边埋伏着鎗手尽行
搠死在䧟坑内一千軍馬不留一人囘陣有詩嘆曰
　　　　竭力舒忠氣势吞　　　英雄到此亦堪怜
　　　　功劳未遂身先喪　　　千古英雄淚滿襟
却說前軍报知関勝関勝急囘报與孫安孫安聞知大哭曰不想今日
折了十將有何顔去見宋元師瓊英郡主曰孫將軍等十人既順了大
宋今爲囯家出力死而无怨且商议打魏州报仇唐斌曰城中粮食不多可令人報與宋
元帥知多着兵將四面圍城若得一將扮上城去就倉厫内放火燒了粮食不過三日教
他絶粮而死関勝從之遂分兵四面圍攻城池却說城中沙仲义对良仁曰若得一人殺

出投石羊山求救方可解圍正說之間忽报道城外搦𢧐沙仲义曰可開門迎敵教一人
捨命殺出重■■求救葛延親身出陣令尢孟恭時鳳出城求救葛延正遇着関勝𢧐三
十合不分勝敗時鳳使双刀砍將去文仲容輪大斧接住𢧐不数合文仲容一斧砍死時
鳳葛延見殺了時鳳便走入城閉門不出関勝收兵囘寨用說宋江在
白虎嶺寨中只見小校引魏州軍士來見宋江報說孫將軍自引十員
將打城䧟死宋江听了大哭曰此十將只爲宋江而來今被䧟死我自
領兵攻打魏州與他報仇卽点撥大小三軍七十餘員軍馬二十五万
連夜𧺫兵餘下兵將守白虎嶺先教戴宗去報知各寨却說関勝與唐
斌啇议攻魏州之計正說間戴宗來到関勝接入戴宗曰即目哥哥親
自攻打魏州特令小知先來報知唐斌曰我有一計就此机会頭一隊
并苐二隊換了旗號只做石羊山太尉房玄度救兵到我䓁衆兵四散
他必乗势開門追赶約会兩边拒住填了䧟坑入城戴宗曰此計甚妙
别了衆將復去对宋元帥䓁說知此事宋江大喜便喚董平并后隊人馬引軍五万大將
一十八員旗号攺作石羊山太尉認旗教董平䓁皆依北軍打扮前去𨚫說関勝等四面
攻城沙仲义對良仁曰只可堅守䓁救兵到方可出城迎敵沙仲义親上城來看守只見

前面一隊軍馬雲集而來看看至近只見孫安兵不攻城四散而走沙仲义望見是太尉
房玄度旗号只道是羊石山救兵至卽開四門分投殺出盧俊义引兵作北兵從東南路
殺來董平從西北路殺來城内軍馬見圍兵逃走只顧追殺早被董平奪了魏州董平盧
俊義拒住西北二門教軍士兠土填坑不時刻就喚関勝傳令不要塡
南門内有十將尸首葛延方知中計宋江教生捉葛延兵將令喬道清
作法拒住河北十將都被捉綁了盧俊義傳令教坑内尋起十將屍首
把棺木盛貯宋江入城州衙坐定衆軍押縛十將跪下関勝曰葛延英
勇哥哥免他一死收在部下宋江便問葛將軍你肯降否葛延曰生作
田虎將死爲河北鬼願請快刀宋江不忍加誅十將斉曰𡨴隨葛將軍
同死不願降也吳用曰既他不願降殺之以全其名宋江遂令將十人
取心肝祭被䧟十將有詩爲証
　　指揮空返魯陽戈　　義士相怜怎柰何
　　千古精忠猶不泯　　十人魂魄赴南柯
小校把葛延䓁剖取心肝宋江令俻香烛令蕭譲作祭文親引諸將到南門擺下犧牲將
十將心肝掛在門柱兩边蕭讓手报祭文望空宣讀貝文曰

　大宋正元帥宋江謹以牲犠并仇人心肝致祭舉義新降十將金真䓁死忠之魂曰嗚
　呼天生豪杰忠肝性成胡爲遭奸䧟穽灵魂仇人心肝剖取致奠以復爾𡨚以慰汝屈
　河北平𡨴班師申奏荣及子孫應受官誥灵其有知來格來歆尚饗
蕭譲讀畢宋江放声大哭曰汝䓁指望荣妻𩔰祖不想今日死于非命
乃宋江之罪也孫安䓁衆皆劝曰爲國𥁞忠死亦何悔請元帥且省煩
𢚰商議行軍之事宋江止淚有詩為証
　　　舉衆來㱕義氣深　　　天生豪杰遇知音
　　　轅門失計遭亡命　　　致祭悲哀表寸心
當日宋江令裴宣標冩唐斌頭功令設宴與衆兄弟飲酒宋江议攻打
石羊山孫安曰小弟願引兵前去宋江便令裴宣点兵三万大將二十
員分爲四路起行苐一撥孫安孫岳相士成胡逺解珍苐二撥秦明花
荣董平曰玉藩迅第三撥孫立明遷姚期姚納潘遷第四撥喬道淸張
清瓊英盛本葉淸四路各引兵五千投石羊山進𤼲小校探知報與主將房玄度急引大
將十員兵三万暫离関下寨迎敵孫安大呌房太慰今田虎氣数巳短房玄度大駡反賊
國家有何負你遂挺鎗直取孫安二人閗三十餘合不分勝負解珍便舞鋼叉直取玄度

玄度力𢧐二人全無惧怯被解珍一叉正中馬腿上把玄度掀下馬來被孫安活捉住正
囘馬間只見花荣秦明中隊後隊人馬都到衆皆相見孫安曰可乗此势進兵直抵石羊
山殺入関内関内衆將皆知孫安手叚不敢拒敵衆皆倒戈投降孫安上関屯住令人請
秦明等衆將到石羊山設席慶賀瓊英䒭劝房玄度投降玄度曰願降
衆將皆喜孫安令解珍葉清二人到魏州來請宋江宋江便問石羊山
勝負何如二人曰石羊山守將房玄度巳被孫安活捉降了三万雄兵
特來請哥哥宋江大喜卽令解珍葉淸先去报知随後投寨起兵畢竟
孫安如何且听下囘分解


