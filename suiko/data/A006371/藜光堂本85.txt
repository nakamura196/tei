新刻全像水滸傳卷之十九
○第八十五囘　盛提轄舉義投降　元仲良憤激出家
　殺氣迷漫動𢧐塵　循忠仗義馬頭輕　英雄觧甲投幃幙
　壯士棲身避世名　天子從容頒厚爵　將軍殚竭守長城
　功成𠋣仗英雄䇿　不負勤劳仰聖明
宋江與吳用啇議取玉門関吳用曰急切不能取且按兵不動山士竒
敗去必有兵來我先分両路軍遠抵玉門関山林深処埋㐲䓁他兵至
與他厮殺令人飛报㐲兵就那里殺入関去随手可得宋江曰先撥副
元帥盧俊義董平鄧飛蔣敬馬麟郝思文韓㴞彭玘共八個頭領引兵
一萬抵玉門関下搦𢧐只要詐敗誘他來赶次撥両枝軍副先鋒呼延
灼張清孫立王英一丈靑邹淵邹潤史進李应杜遷步軍頭領魯智深
武松李逵李㐮朱仝雷横解珎觧宝凌振𣓾林共二十名各帶三千軍
望玉門関山脚両边埋伏只听轟天砲响両下齊出衆將領令去訖𨚫説山士竒引軍回
玉門関來見田实田实乃田虎族弟有万夫不當之勇手下一將姓莫名眞端統軍王石
方順于玉麟𣓾端蘇吉安士荣方春盧元㫫雲宗吳元伍完馬山復侯雄山景𨺚沈存安

万瓊盛本禇大亨赫連仁共二十員將有精兵七万把守玉門関當下山士竒拜㐲請罪
曰小將一時寡不敵衆失䧟前関田實差猛將復奪大同関石敬曰禀告大王宋軍中有
個飛石將好生利害難以防俻被他連打了五將大王仔細隄防此人忽探馬报宋軍到
田寔急令端統軍同副將莫眞王石方順于玉麟𣓾端共七員大將引
軍五万出関迎敵其餘牙將守住関口且説端統軍離関三十里下寨
擺開隊伍莫眞大呌宋江打話盧俊義曰誰人去敵馬麟出馬大呌賊
將不下馬投䧏更待何時莫眞舞刀直取馬麟約𢧐二十合馬麟便走
莫眞急追上数十里自囘原來馬麟故意詐敗盧俊義附耳低言與馬
麟曰你去對呼延灼説知如此如此馬麟遂投東路去了盧俊義搦𢧐
莫眞出馬董平接𢧐約有二十餘合莫眞力怯便走王石提斧直奔董
平二人閗不数合董平囘馬便走方順招衆將尽力追赶三十里下寨
盧俊义也下寨五日按兵不動端統軍見兵不動令衆將乘势追赶復
奪大同関于玉麟𣓾端二人諌曰日前説盧俊義有萬夫不當之勇如今漸漸退走莫非
誘敵端統軍曰我量此䓁无智之徒力怯敗走汝䓁若不向前便行処斬衆不敢言只得
連夜趕來盧俊義令衆軍且戰且走端統軍招動軍馬掩殺又追三十里下寨且説馬麟

來見呼延灼禀曰秦盧元帥軍令若是端統軍趕他有二百里遠教哥哥先引兵叩玉門
関攻擊引田寔軍馬下山慢慢引他去遠然後令魯智深䓁從山後抄將來乗势奪関隨
路起信炮哥哥復兵入関此時唾手可得呼延灼卽進兵搦𢧐就煩賢弟去関西报步軍
頭領知㑹行事馬麟去了呼延灼使人报知魯智深與李逵朱仝雷横
䓁連夜進兵到関背後埋伏䓁侯却説呼延灼引兵叩関搦𢧐田寔大
驚急呼首將蘇吉䓁啇議曰端統軍引兵追趕去遠不知宋兵今又臨
関石敬曰端統軍追盧俊義直入深地可点大軍出関迎敵田寔卽令
安士荣引蘇吉牛万春䓁軍下関迎敵孫立出馬與蘇吉交鋒𢧐二十
合孫立詐敗而走蘇吉趕來孫立囘鞭打死蘇吉那安士荣大怒趕來
孫立囘馬來閗三十合囘馬又走安士荣不趕立馬横鎗高呌納命的
來一丈青舞䨇刀來𢧐閗二十餘合一丈青囘馬便走安士荣趕來張
清取石子飛打士荣落馬雲宗善提大斧直趕一丈青𢧐二十合一丈
青又走宗善不趕張清勒馬𠕂出宗善大怒輪斧砍來張清取石子打去把雲宗善打下
馬來石敬牛万春急救囘陣縱兵掩殺呼延灼且𢧐且走觧珎凌振把冲霄炮架起在関
前施放関中軍將大驚牛万春听得炮响急囘呼延灼復兵追趕牛万春石敬𢬵命而走

早被魯智深武松李逵砍將入去関内軍兵措手不及衆軍到関下李𫌯楊林捉了雲宗
善石敬被淩振一刀砍爲両叚吳元被觧珎殺死伍完被邹潤搠下馬來朱仝雷横捉了
馮山盧元𩔰被一丈青活捉去了李逵斧砍死王石史定杜迁殺了牛万春孫立活捉了
山景𨺚鄧淵殺了石遜史進殺了夏侯雄觧宝殺了沈存安李应剌死
陸輝山上竒迯走不知去向瓊盛本禇大亨赫連仁引三五百兵投金
烏嶺去了却説端統軍追盧俊義听得宋軍入関大驚急囘関下盧俊
義㐲兵追殺董平剌死方順鄧飛斬了于玉麟郝思文活捉楊端盧俊
義生擒端統軍當日三處軍馬奪了玉門関盧俊義令衆將献功只見
魯智深拿得田实李逵提両個人頭到宋江軍馬都到関上把捉到賊
將斬首號令屯札玉門関十日宋江與吳用曰金烏嶺不知誰人可去
盧俊義欣然應曰小弟願徃衆皆大悅盧俊義引六個頭領辞了宋江
迤𨓦來到雲谷口下寨𨚫説金烏嶺有七員大將守把是竺文敬元仲
龍查升曹洪黄訓宋延沈澤部領雄兵二萬鎮守當日正議軍情忽报宋軍直抵嶺下挑
𢧐竺統軍大怒曰我教這厮死無塟身之地卽便点軍迎敵萬瓊曰宋江兵势甚大難以
迎敵若以愚見只𦂳守関門彼兵遠來粮食不敷不乆自退我乘其勢退之可復大同玉

門二関不知統軍意下若何竺統軍不听自引兵一萬五千下山摆開陣勢宋軍陣上董
平出馬竺統軍曰誰與我捉此賊背後黄信拍馬出陣兩馬相交閗三十餘合董平手起
一鎗正中黄信左臂負痛撥馬囘陣宋延搶出直取董平韓滔出馬迎住𢧐不十合韓滔
便走宋延拍馬趕來被韓㴞一刀砍死竺文敬大怒輪斧出馬與蔣敬
迎敵閗𢾗十合蔣敬便走馬麟急救蔣敬見馬麟出馬轄勒馬夾攻竺
文敬全无惧怯彭𤣱見二人𢧐他不下便挺鎗來助𢧐沈澤輪㕠斧接
住彭𤣱董平又來夾攻當住却説吳用自從盧元帥領軍前進放心不
下令呼延灼張清史進李應孫立杜迁帶人馬前來助𢧐𨚫好六人到
陣正見三对𧠇厮殺張清取石子望竺文敬打中太頭落馬而死沈澤
无心恋𢧐被彭𤣱一鎗剌死俊義乘势招兵掩殺上嶺元仲龍接住戰
不𢾗合被盧俊義一鎗剌死馬下查升曹洪雙敵俊義力𢧐二將方瓊
盛本又出四個圍住被張清一石子打了一個盧俊義一鎗剌死查升
活捉了曹洪唬得方瓊禇大亨盛本望北而走黄訓被乱兵所殺俊義上嶺屯札各人献
功活捉曹洪告曰情愿投䧏俊義大喜曹洪拜謝曰多蒙不殺之恩前有蘇林領小將願
領將軍去取前靣便是白虎嶺乃是元帥烏利得安統十萬大兵在那里拒住只有此処

兵多將廣难以打過其餘唾手可得盧俊義使人报知宋元帥宋江便令曹洪爲河北開
路先鋒撥驍騎四員張清丁得孫董平龔旺并三千軍馬𦔳他前行一百里下寨且説盛
本原是北京提轄因𢙣了高太尉要𪨆事害他那時欲上梁山泊因无門路迯在河北投
在田虎部下今見曹洪䧏了也引五百兵夤夜來到盧元帥寨前投降
探子报曰寨外有一將口称北京人氏特來拜投盧俊義令喚入來盛
本逕入拜曰某是梁中書帳前提轄盛本元帥認得否俊義慌忙下帳
扶起問曰提轄爲何在此爲將盛本告以前事今將軍馬献與元帥盧
俊義令與衆將相見了随卽申报宋江知道自盧俊義占了金烏嶺又
得二將當日請盛本啇議曰蘇林嶺西有一山名曰囘鴈峯其山極高
鴈飛不能渡故有此名内有一夥強人爲首的是㧞山力士唐斌原是
蒲東人氏使一把開山斧一百二十斤有萬夫不當之勇苐二個是撼
山力士文仲容使一條丈八蛇矛鎗苐三個是移山力士崔埜使一條
混鉄鎗苐四個是劈山力士乜㳟使一柄大刀總招得有一萬餘人不属南北独自称尊
𠰥得此四人來䧏何愁何北不下盧俊義曰足下可去說他來䧏盛本曰曽與他争𢧐我
去无用正説間人报宋元師到俊義䓁接入大寨盛本向前下拜曰小將冐犯元帥虎威

切乞恕罪宋江連𢗅荅礼曰足下是盧元帥鄉人何故下礼盛本遂𠕂拜宋江爲兄盧俊
義曰囘鴈峯有四個好漢路徑極熟只是難得他來吳用曰只可說他來䧏當日俻莚席
至晚方散𨚫説方瓊䓁引敗兵走到飛狐寨投見元仲良説知宋軍势大又占了金烏嶺
元仲良次日引方瓊禇大亭赫連仁又带羽翼二將桑英昝仝美引二
萬軍馬來金烏嶺下搦𢧐軍校來报曰北軍山下搦𢧐宋江問誰去迎
敵孫寧曰小弟愿徃盛本曰𠰥𢧐桑英昝仝美二人不可輕敵善覷方
便宋江又令張清史進湯𨺚嶺兵助𢧐徐𡨴出禇大亨对陣二將並不
打話閗二十餘合不分勝敗張清飛起一石子打在禇大亨頭頂上大
亨大驚便走昝仝美使鉄鞭迎住徐𡨴二人𢧐到六十餘合徐𡨴力怯
便走昝仝美拍馬赶來張清取石子打去把昝仝美打下馬來徐𡨴回
馬把昝仝美一鈎䥥鎗搭住活捉去了湯𨺚招動人馬掩殺追赶二十
里自囘𨚫説元仲良走囘寨中只听得山後大喊原來徐𡨴下山時吳
用随使李逵李𫌯魯智深武松引五百牌手從元仲良寨後殺來桑英慌𢗅綽鎗上馬迎
敵正撞着魯智深輪起鉄禪杖打來両個𢧐到十餘合李逵使牌手滚將入去把桑英馬
脚砍倒桑英下馬和魯智深步𢧐𢾗合方瓊輪刀來迎助𢧐魯智深大呌一声把方瓊一

禪杖打着左臂撇了軍噐便走前軍徐𡨴望見塵起人报宋軍與北軍交鋒卽引衆將又
到湯𨺚與元仲良𢧐不十合湯𨺚力怯史進出馬夾攻張清徐𡨴掩殺北軍大敗李逵武
松把桑英結果了元仲良被湯𨺚一鎚打下馬徐𡨴一䥥鈎鎗搭過馬來那禇大亨赫連
仁方瓊領二千人落草去了李逵殺得性起身上中箭尚自不知押二
人來見宋盧元帥宋江連𢗅親觧其縛曰我只教礼請元帥歸投大宋
同滅反賊不想冐犯虎威幸无見怪元仲良曰忠臣不事二君願乞一
死吳用曰將軍差矣吾䓁哨聚山林尚且親書御詔招安你如何执迷
元仲良曰軍師差矣某𨿽爲草𡨥亦是一丈夫𨿽死心不攺易寔難從
命但願早賜一死宋江曰既然不䧏且設宴欵待元仲良曰我䓁被擒
萬死猶輕何敢受賜今魏州城天王堂吾去那里修行再不管是非囘
頋昝仝美曰你却如何昝仝美曰願随統軍仝徃以飬父母遺体宋江
䓁嗟嘆不巳各賜白金五十両以爲終身之資元仲良堅意不受吳用
曰將軍既然捨閙取静此物収下权當香烛之礼日後到此𨚫來相訪二人收了宋江各
與鞍馬下山有詩爲証
　　一㸃忠貞不攺移　仲良到此是男兒　白金不惜臨行贈　觧𨚫征衣換布衣

元仲良曰我欲脩行以終天年汝欲何如昝仝美曰家有老母妻子在城東離魏州一百
五十里欲回家养親不知元帥容否良曰我亦有老父在上携父同徃天堂出家二人拜
别各洒淚而别有詩為証
　　一義䏻敦四海心　　仲良仝美契尤深
　　臨行辞語真悲切　　又倒資囊贈與金
却説関勝在西陵州造舡宋江一向不知消息令戴宗徃西陵州人报
関勝関勝接入問曰近日哥哥勝負如何宗曰連勝𢾗陣殺賊極多活
捉四五將投降一將乃北京梁中書帳下提轄盛本説囘鴈峰有一夥
強人為首四將聚一萬餘人占住囘鴈峰不属南北所管各有万夫不
當之勇𠰥得此四將来䧏唾手可取河北勝曰喚甚名字宗曰㧞山力
士唐斌撼山力士文仲容移山力士崔埜劈山力士也㳟関勝曰這人
閙了蒲東殺死知府迯走其人與吾最好未得將令我若去時恐招擅
離之罪戴宗曰兄長與囯家幹功此行何妨不必過慮便請同行関勝便與朱武曰煩同
林冲兄在意守帳吾見兄長就説知舡隻之事遂作别而去正是英雄聚義歸幃幄豪傑
舒忠报囯朝不知何如且听下囘分解





