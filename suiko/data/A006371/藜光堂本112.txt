　第一百十二囘　睦州城箭射鄧元覺　烏尨嶺神助宋公明
　　海上秃囚是宝光　觧將佐道恣𤞪狂　從來邪法难歸正
　　到底浮基易滅亡　吳用良謀眞妙筭　花荣神箭世無双
　　㒷亡多少英雄事　看到淸溪實感傷
話說宋江正在危急之間𨚫得李逵引項充李衮領一千步軍便從石
宝後靣殺來背後魯智深武松秦明李應朱仝燕順殺散石宝鄧元覺
軍馬救得宋江䓁囘桐庐縣宋江深謝衆將吳用曰惟恐兄長有失特
遣衆將接應宋江深謝不巳且説烏尨嶺石宝商議曰卽日宋江兵馬
屯丘在桐庐縣倘或抄小路過嶺後睦州危矣囯師親至清溪大内靣
見天子奏請添調兵馬守䕶這嶺隘可保長乆矣鄧元覺道元帥之言極當小僧便往鄧
元覺随卽上馬先來到睦州見了右丞相祖士遠説宋江兵強將猛势不可當軍馬捲■
而來誠恐有失小僧特來奏請添兵遣將保守関隘士逺卽與元覺仝徃淸溪洞中見了

左丞相婁敏中次日方臘陞殿元覺仝左丞相拜舞畢元覺奏道臣與太子仝守杭州被
宋江用詭計以致失陷今退保烏尨嶺以圖恢復臣啓請陛下早選良將復议追賊方臘
道各𠙚関隘皆分兵去守今只有御林軍寡人要䕶大内安可逺離堅執不從因此鄧元
覺仝祖士逺自囘睦州來選了五千兵并守將夏侯成仝鄧元覺到烏
尨嶺寨内與石宝說知此事石宝曰既朝廷不撥御林軍馬來我䓁且
守駐関隘不要出戰𨚫說宋江只在桐庐縣駐扎忽报朝廷差童樞宻
賫賞賜來到宋江迎接到縣開讀聖㫖將當賜分給衆將童樞宻問征
進事宋江垂涙禀曰自從渡江以來連折四將今到烏尨嶺又折数將
不能打得関隘正在憂惶之際幸得恩相到此童樞密曰今天子知先
鋒立大功特差下官引王禀趙潭前來助戰王禀賫■■先鋒処隨喚
趙潭相見設宴欽待次日童樞宻進兵打烏尨嶺吳用諌曰恩相未可
輕動倘得小路渡関去那邉両靣夾攻彼此不能相頋此閑唾手可得
宋江道此計極妙隨卽喚馬麟燕順去村中尋一老者來見宋江宋江曰你可指引一條
路過烏尨嶺去重賞你老者告曰小人祖居此間累被方臘殘害幸天兵到此万民有福
再見太平老漢指引一條路過烏尨嶺去便是東管過取睦州不逺宋江給賞老者畱在

寨中請童樞宻守把桐盧縣宋江馬麟引兵一万帶領花荣秦明魯智深武松李逵李衮
項充凌振潘迅潘速索䝨跟隨老者取小路進𤼲行至半嶺⺒有五百賊兵攔路𨚫被李
逵䓁殺盡四更巳到東管本處守把將伍應星听得走囘睦州报知祖丞相宋江令凌振
放起連珠炮烏龍嶺石宝听得大驚急使指揮白欽引軍探時見宋江
旗號徧天徧地擺滿山林急回嶺上報與石宝䓁官知道石宝道朝廷
不𤼵救兵只是坚守爲上不要去殺鄧元覺道元帥差矣如今若不調
兵救應睦州也自难保倘若睦州有失我䓁亦不能保守你不去時我
自去救應睦州石宝苦劝不住元覺点了五千人馬綽了禅杖帶領夏
侯成下嶺去了且說宋江引兵到東管且不去打睦州先來取烏尨嶺
𨚫遇鄧元斍當先出馬搦戰花荣向宋江耳邉曰如此如此宋江令秦
明出馬與鄧元覺交戰数合秦明便走鄧元斍撇下秦明逕來赶宋江
花荣攀弓一箭射中靣門而死南兵大敗夏侯成入睦州宋江直殺到
睦州且說祖士逺見夏侯成報說宋江過東管巳殺鄧元斍祖士逺便差人同夏侯成去
淸溪大内請婁丞相入朝啓奏今宋江兵巳從小路徑到東管攻睦州甚急乞発兵救援
應方臘大驚差灵應天師包道乙太尉鄭彪点一万五千御林軍星夜來救睦州這包道

乙原是金華山中人年㓜出家斈方道之法跟了方臘謀叛那鄭彪原是蘭溪縣都頭出
身礼拜包道乙爲師但遇厮殺之處必有雲𣱖相隨因此人呼爲鄭魔君憂侯成亦是婺
州山中人原是獵戸出身慣使鋼又自來隨着祖丞相管領睦州當日正商议志兵只見
欽天監浦文英來見天師曰文英夜覌天象南方將星皆無光宋江䓁
將星还有一半明朗此行只恐不利何不囘奏主上商议投降且觧一
國之危天師听了大怒拔出混元劍把浦文英揮爲両叚急動文書申
奏朝廷去訖有詩爲証
　　　文英点玩極精詳　　　進諌之言亦善良
　　　妖道不知天命在　　　怒將雄劍斬身亡
當下鄭彪爲先鋒包天師夏侯成合兵來救睦州忽探馬报來淸溪■
救兵到了宋江卽令主矮虎一丈靑潘迅潘速四個出馬正迎着鄭彪
出馬與王矮虎交戰九合鄭彪便念動神咒只見頭上一朶黑雲現出
一個金甲天神手提降生宝杵王矮虎吃了一驚被鄭魔君一鎗剌死一丈靑望見丈夫
落馬急舞双刀來救被魔君一塊銅磚打落下馬而死可怜能戰佳人到此一塲春夢有
詩爲証

　　花朶容顔妙更新　捐軀報國竟亡身　老夫借得春秋筆　女軰忠良傳此人
又　戈戟森严十里周　單鎗獨馬雪夫仇　噫嗟食祿忘君者　展卷聞風豈不羞
潘迅潘速両个併力去𢧐被南兵周圍射來先射倒潘迅潘速囘馬便走被鄭彪赶上一
鎗搠死宋兵大敗囘見宋江訴說王矮虎䓁四將都被鄭魔君傷死宋
江听得又折了数將心中大怒急点李逵殺去鄭彪便走忽然烏雲罩
合黑𣱖滿天宋江兵馬不分東西南北白晝如夜宋江軍馬前無去路
但見
　隂雲四合　黑霧漫天　下陣鳳風滂沱　起数声怒雷猛烈　山
　川震動　高低渾似天崩　溪澗㒹狂　左右𨚫如地陷　悲悲鬼
　哭　滚滚神號　定晴不見半分形　滿耳惟聞千樹響
宋江軍馬都被鄭彪妖法黑暗了天地迷踪失路到一個去処黑漫漫
不見一物本部軍兵自乱起來宋江仰天嘆曰莫非吾當死此地哭声
未畢雲起𣱖淸墨霧消散看見當頭的都是金甲天神宋江與衆將伏地受死須臾風雨
過処𨚫見一秀才挽宋江曰称請起宋江抬頭大驚起身叙礼便問秀才高姓貴名那秀
才荅曰小生姓邵名俊住居于此今特來报知義士方■其𣱖数將尽只在旬日可破小

生多曽與義士出力今雖受困整兵巳到義士知否宋江再問時那秀才把手一推宋江
忽然驚斍乃是一夢醒來看時大漢都是松樹宋江起來呌兵將尋路出去此時天朗氣
淸只見外靣魯智深武松䓁一路殺來正與鄭彪交手那包天師見武松使両口戒刀直
取鄭彪包道乙掣出両口劍來從空飛下正砍中武松左臂血暈倒了
𨚫得魯智深救囘左臂巳砍断了武松一𤼵自把戒刀割断宋江送去
寨中將息智深𨚫殺入後陣遇着夏侯成交戰夏侯成敵不過便■望
山林中奔走魯智深不捨赶入深山𥚃去且說鄭魔君又引兵赶來宋
軍陣内李逵項充李衮一齊冲殺入去鄭彪迎敵不過渡溪而走三个
赶過西岸边搶出三于兵來截断宋江軍馬項充鑚下岸來被南兵乱
箭射死李衮跌倒溪邉被衆將刴做肉泥李逵赶入深山被南兵圍住
𨚫得花荣秦明殺散救得李逵囘來見宋江訴説折了將佐又説夢中
之事吳用曰此處必有庙宇想是灵神來輔佑兄長宋江信其言就與
吳用入山𪨆訪行入深山未及一箭之地松𣗳林中早見烏尨神庙一所入庙看見殿上
龍君聖像正和夢中見者無異宋江再拜懇謝道多蒙龍君神聖救䕶之恩未能报謝乞
灵神助威若平復了方臘敬當申奏朝廷重建庙宇加封聖號宋江吳用拜罷下堦看那

石牌時唐時一進士姓邵名俊應舉不第墜江而死天帝怜其忠直賜作龍神本処人民
祈風得風祈雨得雨以此建立庙宇四時享祭宋江看了隨將猪羊祭祀巳畢至今严州
北門外有烏尨大王庙地名万松林古跡尚在有詩爲証
　　　万松林𥚃烏尨王　　　夢𩔰隂功助宋江
　　　爲報將軍莫惆悵　　　方臘不日便投降
宋江囘寨中是夜夢見邵龍君相訪曰昨日非小生救䕶被包道乙擒
捉矣適問蒙祭祀之祀特來致謝报知睦州來日可破方臘十旬日可
擒宋江慘然覺來又是一夣急請軍師員夢吳用曰既是龍君如此𩔰
灵來日便可進兵宋江便差燕順馬灵索䝨党世隆守住烏尨嶺大路
𨚫調関勝花荣秦明朱仝來取睦州𨚫教凌振施放火炮直打入城去
震得城中軍馬大乱丞相祖士逺令鄭魔君引着譚高吳應星領精兵
一万出城與宋江对敵那包天師與祖丞相在敵楼上看鄭魔君與関
勝大戰鄭魔君迎敵不住正待要輸這包道乙看了便作妖法口念神咒吹口氣去鄭魔
君頭上現出金甲神人手提宝杵望空打来宋江見了便令樊瑞作法口念囘風破暗宻
咒只見関勝頭上也現出一尊神將騎着烏尨手执鉄鎚𢧐退鄭魔君頭上一尊神人下

面関勝把鄭魔君砍死包道乙見了急待起身時被凌振放起火炮打中頭腦而死南兵
大敗宋兵乗势殺入睦州朱仝殺死譚高李應殺死吳應星衆將生擒祖丞相沈叅政桓
僉書宋江䓁入城先把火燒了方臘行宫所有金帛就賞衆三軍出榜安民未了探馬飛
報烏尨嶺宋將燕順索䝨䓁都被石宝所殺馬麟被白欽一標鎗搠下
去石宝赶上復了一刀把馬麟砍爲両叚卽目引兵殺來宋江听説大
怒急令関勝秦明花荣朱仝殺奔烏尨嶺來四員正將迎敵石宝白欽
就要取烏尨嶺隘関不是只四員將來烏尨嶺厮殺有分交淸溪縣削
平哨聚賊兵幇源洞中活捉草頭天子畢竟宋江怎地迎敵且听下囘
分觧
　此一囘拆將六員　王英　扈三娘　項充　李衮　馬麟　燕順


