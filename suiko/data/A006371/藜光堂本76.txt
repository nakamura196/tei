　第七十六回　　燕靑月夜遇道君　　戴宗定義賺䔥譲
　　混沌𥘉分氣磅礴　人生禀性有愚濁　聖君賢相共裁成
　　文臣武士登䑓閣　忠良聞者尽歡欣　邪佞听時俱忿躍
　　歴代相傳到宋朝　罡星煞曜離天𧢲　宣和年上乱縱横
　　梁山泊内如期約　百单八位尽英雄　乗時播亂居山東
　　替天行道存忠義　三度招安受帝封　二十四陣破遼國
　　大小諸將皆成功　淸溪洞𥚃擒方臈　雁行零落悲秋風
　　事事集成忠義傳　用資談柄江湖中
梁山泊水戰三勝高俅尽擒其軍宋江不肯殺害尽數放回高太尉就
带䔥譲樂和到京听候招安留下聞𠫵謀在寨宋江與衆商議我看高
俅此去未知眞實吳用咲曰此人蜂目蛇行是個轉目無恩之人他今
折軍損將回京必然推病不出朦朧囘奏將䔥譲樂和軟監在府要等
招安空有望想宋江曰似此奈何吳用曰兄長再使兩人到京打㸃闗節此爲上計宋江
曰此事闗係誰可前行燕靑曰𦾔年閙東京是我同去李師師家入肩如今小弟多帶金
珠再去那里入肩轉動見机而作戴宗時遷曰小弟願同一徃朱武曰兄長昔日打𦶎州

之時曽與宿太尉有恩若得此人奏逹天子事必濟矣宋江想起九天玄女之言遇宿重
重喜莫非正應此人身上便請聞𠫵謀問曰相公曽認得太尉宿元景庅聞煥章曰他是
小生窓友其人極是仁慈深得上意宋江曰太尉回京必不奏聞招安昔日宿太尉在𦶎
州䧏香曽與宋江一靣之交欲圗此謀如何聞𠫵謀荅曰在下當脩書
奉去宋江大喜卽敎聞𠫵謀脩書又占玄女課得大吉之兆致酒與燕
靑戴宗送行收拾金珠扮作公人辭别衆頭領來到東京城下把門軍
曰殿帥府有釣㫖恐梁山泊賊人夾帶入城因此盤詰燕靑𥬇曰俺從
小在開封府走逓公文何須盤問便向身邉取出假公文與看監門官
曰既是開封府公人放他入去燕靑收了公文與戴宗兩個逕奔開封
府前來客店安下
　　兩挑行李奔東京　　昼夜兼行不住程
　　盤詰徒劳空費力　　禁門安識僞批情
次日燕靑扮作了閑模様取了金珠分付戴宗曰小弟今日去李師師家幹事倘有些□
撒哥哥快自回去戴宗應𠃔燕靑逕投李師師家來到門首揭起綉簾行到𥚃靣咳𠻳一
聲婭嬛出見便傳與李媽媽出來看見燕靑吃了一驚問曰你如何又來我家燕靑拜罷

曰特來拜謁娘子自有話說李媽媽曰前畨多被連累有話便說燕靑曰請娘子相見方
𦂯說得李師師在屏風後听了轉將出來别是一般風韻但見
　　容貌似海棠滋曉露　腰肢如𣓾柳梟東風　渾疑閬死瓊姬
　　絶勝桂宫仙子
　　　　又有詩曰
　　動來玉指纎纎軟　芳容麗質更妖嬈　鳳眼半弯藏琥珀
　　秋水精神瑞雪標　猩唇一㸃紅桃露　行處金蓮步步嬌
　　白玉生香花觧語　千金良夜更難消
當下李師師輕移蓮步欵蹙湘裙行到客位燕青忙整衣冠與李師師
礼拜巳畢李師師曰前者驚得我安身無𠙚你當𥘉瞞我說是張閑那
兩個是山東客人弄出大事不是我巧言奏過官家時𨚫不滿門遭禍
未知前日來者是誰你須實說燕靑曰小弟說出娘子休驚前畨來那
黒矮爲頭坐的正是宋江第二位便是柴世宗滳𣲖玄孫柴進其外的戴宗李逵小弟是
北京大名府人氏人呼做浪子燕靑當𥘉俺哥哥來東京求見娘子尊顔非圗買𥬇久聞
娘子遭際天子以此特來告訢衷曲望將替天行道之心上逹天聽早得招安不想驚嚇

娘子今俺哥哥無可拜送𦕅將㣲物奉敬望乞𥬇留燕靑道罷打開帕子攤在桌上都是
金珠寳貝器皿那䖍婆愛財一見便喜忙敎收拾過了便請燕靑進小閣兒内坐定安排
酒饌李師師親自相陪師師曰乆聞義士大名奈緣無人與你等作成因此屈沉水泊燕
青將前招安事說了一畨李師師曰我尽知了目開懐𣈱飲𢆻杯酒至
半酣這師師見燕靑人物風雅𨚫似甜言撩撥引誘風情燕靑是個伶
俐之人如何不省得只怕悞其大事那里敢承若李師師曰聞知哥哥
諸盤樂藝願聞見敎燕青荅曰小人畧知得些怎敢在娘子跟前賣弄
李師師曰我便先吹一曲奉勸喚婭嬛取過一管鳳䔥來李師師吹動
端的穿雲裂石之聲
　　　俊俏胭花暗有情　　　玉䔥吹出鳳凰聲
　　　燕青亦是心伶俐　　　一曲穿雲透長淸
燕靑聽了喝采不巳李師師逓過簫來與燕青燕青要師師歡喜接過
簫來便吹一曲李師師聽了喜不自勝取過檀板撥唱淸音妙詞一首燕靑相和果然是
玉珮齊鳴黄𦾉䨇囀李師師執盃親與燕青奉酒慇懃放出妖嬈聲來惹燕靑唯喏而巳
李師師𥬇曰聞哥哥好身花綉願求一觀燕青𥬇曰小人賎体怎敢在娘子眼前揎衣祼

躰李師師再三要看燕靑只得脫膊下來李師師看見喜愛將手來模他身上燕靑慌忙
穿衣李師師再與燕靑把盞又將言語調他燕靑恐怕弄假成眞心生一計動問娘子今
年貴庚李師師荅曰今年二十七𡻕燕靑曰小李今年二十五既蒙娘子錯愛願拜爲姐
姐便納頭拜了四拜這是燕靑鎖定那婦人一㸃邪心中間好幹大事
李師師曰小哥只在我家安歇燕靑曰既蒙錯愛回店中去取行李便
來李師師曰我這里專望燕靑别了李師師逕到客店中把前事對戴
宗說知戴宗曰如此最好只恐兄弟心猿意馬拴縛不定燕靑曰好漢
𠙚世因爲酒色失其大事此與禽獸何異戴宗曰乗此机㑹你當速去
善覷方便早幹了事便回燕靑收拾一包零碎金銀再回李師師家將
一半送與李媽媽將一半散與全家大小無一個不歡喜都呌叔叔收
拾一間房與燕靑安歇至夜静時人傳報天子今晚到來燕靑𦗟得便
去拜告李師師曰姊姊做個方便今夜敎小弟得見聖顔告的一紙御
筆赦書實出姊姊之徳李師師曰今晚敎你見天子一靣自有下落看看月色朦朧花香
馥郁蘭麝芬芳只見道君皇帝引着一個小黄門扮作白衣秀士從地道中逕到李師師
家後門來到閣子𥚃坐下輝煌燈燭李師師整蕭衣𪞔前來接罵拜舞巳畢天子命去𪞔

裳小衣相待寡人李師師承㫖去其冠服迎駕入房擺設異品餚饌舉盃上勸天子大喜
敎愛卿賜同榻並坐李師師見天子歡喜奏曰賎人有個姑𠢎兄弟從小𣴑落在外今晚
𦂯𡚖要見聖上未敢擅便天子曰既是你兄弟便宣來見寡人何妨遂喚燕靑直到房内
靣見天子燕靑便称山呼天子見燕靑人物先有頋愛之心李師師敎
燕靑吹簫伏侍聖上飲酒又呌燕靑喝曲燕靑再拜奏曰臣所記之曲
無非是滛詞艶曲惟恐𫊧罪天子曰寡人私行妓舘正要𦗟時㒷艶曲
𡖖只頋唱來燕靑借過象板頓開㗋嚨唱漁家傲一曲道是
　一别梁山音信杳　百種相思　腸斷何時了　燕子不來花又老
　一春瘦的腰兒小　薄倖郎君何時到　暗想當𥘉　莫要相逢好
　着我好梦欲成還又破　緑窻但覺𦾉聲曉
燕靑唱罷好似黄鸝弄巧聲韻悠掦天子甚喜命敎再唱燕靑拜付奏
曰臣粗謳俗調恐不足聖聽天子曰取樂而巳何妨之有燕靑又唱套
減字木蘭花一曲道是
　聽哀告　聽哀告　賎軀流落誰知道　誰知道　極天罔地　罪惡難分顛倒　有
　人提出火坑中　肝胆常存忠孝　常存忠孝　有朝須把大恩人報

燕靑唱罷天子失驚問曰卿何故有此曲燕靑大哭拜于地下奏曰臣有迷天之罪不敢
奏上天大曰赦汝無罪燕靑奏曰臣自㓜流落山東路經梁山泊過被擄上山住了二年
今日方得脫身走囘京師雖見姊姊誠恐被人拿捉難以分說李師師曰望陛下作主天
子𥬇曰你既是李行首兄弟誰敢拿你燕靑以目視李師師李師師撒
嬌撒痴奏天子曰望陛下親賜一道赦書他𦂯放心天子曰又無御寳
在此如何冩得師師曰陛下親書御筆便強似御寶天子𠃔奏命取文
房四寳舉筆問燕靑姓名燕靑曰臣喚作燕靑天子便御書一道神霄
玉府眞主宣和羽士虗靖道君皇帝特赦燕靑本身一應無罪諸司不
許拿問下靣押個御書花字燕靑叩頭受命李師師亦謝恩了天子便
問汝在梁山泊二年必知那里偹細燕靑曰宋江這夥旗上大書替天
行道常立忠義爲主不敢侵占州府不敢擾害良民只是早望招安與
國家出力天子乃曰寡人前者兩畨䧏詔遣人招安如何抗拒不䧏燕
靑曰頭一畨招安詔書上並無撫恤招諭之言更兼換了御酒以此変了事情第二次招
安故把詔書讀破除宋江句因此又激変了童樞宻引兵到只一陣殺得片甲不回高太
尉征進軍馬三停折了二停自巳亦被活捉上山許了招安方𦂯放回𨚫留聞𠫵謀在彼

貭當天子聽罷嘆曰寡人怎知此事童貫回朝奏說軍士不㐲暑𤍠懽且罷兵高俅回奏
曰病患不能征進李師師奏曰陛下身居九重𨚫被奸臣作弊天子嗟嘆不巳因夜更深
燕靑收了赦書叩頭謝恩自去歇息天子興李師師同寝
　　　此夜宫車暗出遊　　　靑樓深處樂綢繆
　　　當筵誘得龍章字　　　遂使英雄志願酧
當夜五更内侍黄門接駕去了燕靑起來逕到店中𡭊戴宗說知兩個
打㸃金珠取出聞𠫵謀書逕投宿太尉府中來見太尉陞㕔燕靑直入
見太尉問是那里公幹燕靑曰小人從山東來有聞𠫵謀書扎上呈太
尉看了封皮說道𨚫原來是我同窓的聞煥章拆書看曰
　太尉恩相鈎座前賎子白髻年時出入門墻巳經三十載矣昨蒙高
　殿帥喚至軍前𠫵謀大事柰縁勸諌不從二畨敗績言之甚羞高太
　尉與賎子一同被擄𨺻干縲絏義士宋公明寛𥙿仁慈不忍加害則
　今高殿帥帶領梁山蕭譲樂和赴京欲請招安留賎子在此貭當萬望恩相金言早晚
　于天子前題奏早䧏招安之典俾令義士宋公明等早得沾恩釋罪建功立業非特國
　家之幸甚實天下之幸甚也立功名于萬古見義勇于千年救取賎子實領再生之賜

　拂楮拳拳幸𡸁照察不勝激切之至
宿太尉看書大驚問曰你是何人燕靑荅曰小人是梁山泊燕靑昔日太尉在𦶎州䧏香
時多曽伏侍恩相便向身邉取過金珠奉上曰宋公明上献此㣲物𦕅表寸心只望太尉
于天子前題奏招安則梁山泊之衆皆感大恩太尉聽罷收了金珠敎
燕靑且退燕靑和戴宗回店中商議曰這兩件事完羙只有蕭譲樂和
在高太尉府中怎生得出戴宗曰我和你依前扮作公人去太尉府前
伺候賺得一個通了消息便有計較兩個逕投太平橋來只見高府𥚃
一個虞候出來燕靑便向前與他施礼曰請幹辦到茶坊中說話兩人
入茶坊𥚃與戴宗相見同坐吃茶燕靑曰實不瞞幹辦說前日太尉從
梁山泊來帶得兩個人一個呌做樂和與我這哥哥是親眷要求見他
一靣相央幹辦引他出來一㑹就送這錠銀子與足下那人便曰這兩
人在太尉後花园中宿歇我引來與你相見那人便起身分付曰你兩
個只在這里等我逕入府去了有詩爲証
　　相府深沉未許開　一時計策便按排　燕靑當下傳消息　引出蛟龍離海來
少時只見那虞候慌張出來曰呌出在耳房了燕靑就把銀子與他虞候便引燕靑耳房

𥚃見樂和曰我同戴宗在此定計賺你兩人出來樂和曰高太尉直把我們養在後花园
中墙垣又高如何能勾出來燕靑曰靠墙有𣗳庅樂和曰傍墙有大椏𣗳今夜只聽咳𠻳
爲號我在外靣抛入兩條索子你就桞𣗳上把索字縛了找二人在墙外把索子扭𦂳你
兩個就從索字上盤將出來四更爲期不可失約那虞候曰你兩個只
管說甚庅倘人撞見不便樂和只得入去暗通蕭譲燕靑與戴宗說知
就街上買二條粗索藏在身邉先去高太尉府後看了落脚處原來府
後是條河河邉𨚫有二𨾏空舡䌫着兩個潜入舡𥚃伏了看看更樓巳
打四更兩個便來咳𠻳又聽得墙内咳𠻳燕靑便把索子抛將過去約
蕭譲𥚃靣拴繫牢了二人在外拽定索頭只見樂和先盤出墙隨後蕭
讓也溜下來四人趂天未明囘店敲開店門打火做飯筭還店銭等開
城門一湧而出望梁山泊囘報消息且聽下囘分觧





