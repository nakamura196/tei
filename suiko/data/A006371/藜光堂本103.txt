　　第一百三囘　　孫安病死九湾河　李俊雪天渡越水
　　　　万古交馳似水傾　滔滔名利足亡身　常疑好事成虚事
　　　　𨚫想閑人是貴人　老逐少來終不失　辱先荣後定須均

　　　　　劝君莫慕𧩊頭肉　夣𥚃偷閑搃未眞
話説孫安殺敗一陣卞祥令人覔一老者姓寵名吉來見孫安安問路径何處可以透得
秦州老人曰小人被王慶催擾科差民不𦕅生小老當指一路此去九湾龍王庙最好埋
伏後就是淮西寨柵通得秦州先占龍王庙直望河只使賊不敢登岸
只攻旱寨前後难以救應旡不勝矣孫安大悦曰㨿老𠀋之言不独能
明地势抑亦深知兵法孫安令取酒相待賜銀十两老人辞去卞祥对
孫安曰賊見吾敗必有欺敵之心主将只作少粮把軍退四十里屯扎
𨚫説聞人世崇得勝一陣令人打听得囘报曰宋軍退五十里今粮草
将尽又退四十里黒虎曰宋兵既缺粮草人必疲倦可乗此势今夜去
刼他寨必𫊧全勝聞人世崇依計留祖虬守寨自與刘黒虎准偹刼寨
𨚫説卞祥與孫安曰賊疑我缺粮今夜必來刼寨可調鄂将軍先引一
支鉄騎軍埋伏龍王庙側听號炮殺出截他下河之路栢将軍引一支
軍多帶火炮埋伏他寨边許作刼寨囘軍乗势殺入他寨中放火炮为號軍中縳了九𨾏
羊在彼如此如此衆将各自埋伏去了𨚫説聞人世崇與刘黒虎披掛上馬𢳣鈴軍啣枚
疾走到宋寨前世崇催軍殺進入得寨門並不見一軍𨚫是空寨囘身便走中軍内火𧺫

孫安伏兵四边抄出斉殺将來聞人世崇呌曰刘揮使可殺囘本寨我𨚫殺奔九湾河來
接應比及刘黒虎殺囘本寨之時栢森去寨边呌曰宋軍巳敗可急開寨來接應祖虬点
起火把部軍殺出迎着栢森手起一鎗剌下馬來宋軍乗势殺進就寨𥚃放起火來光照
山川声震天地聞人世崇冲開血路奔走到龍王庙𨚫迎着鄂全忠大
喝賊將快下馬受降免汝一死聞人世崇洛荒剌斜而走被鄂全忠赶
到河邉手起刀落斬于馬下西兵渰死者不計其数刘黒虎奔囘木寨
見寨中火起急囘馬走孫安赶到靣前一劍揮作両叚宋軍赶殺淮西
兵到天明都到龍王庙來請功九湾河内守舡将听知宋将攻破旱寨
各棄舡迯走孫安大勝又得許多𢧐舡不勝之喜一靣使人报捷宋公
明知道叚令催軍接应李俊水寨是日就龍王庙立营大賞三軍設宴
賀功孫安曰今日且喜成功皆出下將軍之計只是可惜折了安仁羙
李勝二将孫安即令人設位安排𥙊儀親自拜奠哭𥙊之哀情三軍旡
不下淚有詩爲証
　　　出師經𢧐地　　鎧甲巳曽離　　塞上皆塵圡　　軍中捲纛旗
　　　英雄㱕圡壌　　魂魄附沙泥　　𥙊奠情何切　　三軍为発悲

孫安在营自斍神思困倦伏几而睡三更時分忽見一人來呌曰九湾河神主有請乞將
軍就行孫安問曰神主在那里其人曰只在前靣乆䓁去則便知孫安听説卽跟其人來
到一庙孫安叩靣看時見金字牌額曰九湾龍王庙孫安徐步到堦殿上見一尊神頭頂
冕旒金冠身穿皂龍袍金童玉女侍立左右孫安俯伏在地神主離位
扶起與之叙礼畢坐定便問將軍出師得意否孫安躬身荅曰託部下
衆将斉心今巳破賊雖未建大功頗遂微意神主曰將軍先事田虎後
㱕眞主今日行軍到此功𨚫成矣淮西之地不久平復此処乃將軍之
𦾔都明日當復歸矣孫安不知何說欲待再問被神主把手一推孫安
忽然驚覺乃是一夣便覺心腹殺痛肢躰増寒天明不起視事將衆听
得都來問安卞祥曰將軍貴恙何如孫安将夜夣與衆將説知又曰孫
某此囘再不能與諸公破賊矣卞祥曰夣𥧌之吉豈足深信將軍奈心
善保旡事是夜孫安𤼵暈数遭大呌三声而死次日衆將見孫安巳死
旡不下涙卞祥令將衣衾棺槨𣩵塟訖申文报宋先𨦟知然後定奪有詩嘆曰
　　七尺身軀氣势雄　當時功績巳成空　不知驍勇㱕何處　惟有杜龍啼血紅
𨚫説宋江在洮陽屯扎日夕令人探李俊孫安消息報云李俊被賊夜來刼寨失了燕青

宋江大驚正與衆議去跟𪨆又接孫安連报捷書尚未囘荅又报説孫安巳定九湾河屯
扎龍王庙夜感重疾死于軍中宋江正憂未了又得此报掩靣大哭曰孫安之功为征淮
西第一未得封爵而身先死深可惜哉吳用曰仁兄快率軍到九湾河接應水軍亦訪燕
青之消息取秦州在目中矣宋江傳令撥盧先鋒部下將佐十五員鎭
守洮陽是黄信孫立宣賛郝思文韓㴞彭玘單廷珪魏定囯毆鵬鄧飛
吕方郭盛王英燕順扈三娘統兵五千鎭守有安道全禀𧨕薬料用尽
可令人囘京関支宋江卽差戴宗囘京関給就留安道全在洮陽䓁候
宋江分撥望九湾河進𤼵先令人报知卞祥卞祥引衆将出十里接到
龍王庙扎下宋江請卞祥入帳中問其偹細下祥將取白牛鎭次破旱
寨勦殺賊將又把孫安夣見神人之語臨終命我説與先𨦟知得宋江
听罷猛然想起徃年征田虎之時屯兵懸纏井夣見雞官神人説孫安
是淮西几湾河龍王庙神我未深信今聞孫安之語正與我夢神人之
言相同也卽將其事與吳用公孫勝説知吳用曰若依此説孫安誠非凡人矣宋江曰我
必親徃𥙊之便問孫安灵柩卞祥曰𣩵殮停在九湾河岸側狐山下正待先鋒定奪次日
宋江令偹𥙊儀同吳用公孫勝喬道清関勝卞祥前來狐山下陳設𥙊仪令其子孫岳掛

孝排列𥙊儀大哭而𥙊哀動三軍𥙊罷囘龍王庙令將孫安灵柩塟于狐山下立碑以記
其功宋江議𪨆燕靑連日不快只見庙主李道人曰此庙神簽極騐將軍祈問便知下落
宋江吳用䓁到殿前拈香設拜宋江祝罷求請問神祗抽得個第十二簽簽内觧曰
　　　冬風正尔入江于　　鴻雁漸分卒見难
　　　待䓁凍雲𡸁地日　　一塲勝氣破愁顔
宋江得簽令吳用公孫勝觧辨吉凶吳用曰㨿簽内之言燕青尙在宋
江曰何以見之吳用曰簽頭句曰冬凨正尔入江干目今是隆冬應其
時景鴻雁比我兄弟謂一時不相会得等待凍云𡸁地日莫非目下应
有雪降一塲勝氣破愁顔此是攻取越江大勝消息宋江大喜遣快舡
望上流直去李俊水寨报知克日進兵這里按兵以候消息𨚫説燕青
在越江城𥚃住了二十餘日與軍校胡𩔰情好甚宻□如兄弟凡事與
燕青商議説知此越江城十分堅固兄長若要成功卽日守西門牌軍
是我哥哥胡俊我邀來相見燕青見那人倒身便拜胡俊連𢗅扶起曰小人與足下素未
相識何當重敬胡𩔰曰不瞞哥哥説此人是宋公明部下一員正將綽號浪子燕青他潜
入城要行𥚃應外合之計小弟愛此人忠義一心要幇他成事哥哥何不棄邪㱕正取了

城池投順宋朝豈不得個名節我看王慶氣数不久今日特邀哥哥商議此事胡俊曰既
兄弟有心㱕降我願從之但事不宜遅就這幾日内可取城燕青曰願求二公妙策胡俊
曰足下可脩書一封我明日令一徤卒赴出西水門帶書去見你主将令他約日來攻我
這里候他軍到開水門接應其計便成矣燕青大喜卽冩攻城日期書
扎一封付與胡俊胡俊辞了燕青令一軍人直至李俊水寨前呌曰城
内有机宻事报知宋軍引入寨内其人于頭髪髻内觧下書扎呈與李
俊李俊折開書看𨚫是燕青説𥚃應外合取越江事李俊看罷不勝欢
喜重賞來人分付曰准定三日兵到城下休要失信來人領諾入城囘
話李俊與張順商議進兵張順曰此𢧐必須去請凌振到來方可進兵
李俊卽令一軍駕快舡望順流來到九湾河龍王庙見宋江説知燕青
事要取凌振一行宋江随令凌振帶火炮同李逵項充李衮前去相𦔳
四人便登快舡逕奔越江水寨來見李俊𨚫是第二日了李俊傳令水
軍舡𨾏各挨幇而行三阮同孟□施恩陳逹楊春從水軍東港行去二張與孔明孔亮侯
徤馬麟舡𨾏從水南進𤼲李俊自與李逵項充李衮童威童猛懷英貢士𨺚申屠礼𢧐舡
望水西征進當晚彤雲宻佈朔凨大起弟三日忽然降于一天大雪鋪了江岸白点如銀

李俊與懷英䓁曰昔日宋公明哥哥以雪天曾打破北京城今日趂此大雪正可破賊巢
矣懷英曰主將之見不差可先令凌振准偹火炮候黄昏左側推到城下㸃放城中震動
必有人内應李俊曰汝言極是卽令三路水軍都近黄昏而進听號炮起各宜進兵分撥
了凌振起舡先進帶領炮手俏俏挺近城下此時城𥚃燕青巳約下胡
𩔰胡俊都准偹了將近𥘉更守城士卒因天氣寒冷都去睡了燕靑立
在水西門城頂望見水寨中火光不絶𢧐舡四散知有動静挨到二更
凌振就水門岸邉放起十数個號炮震如巨雷危招得正在行营賞雪
飲酒听得號炮响大驚急令人哨探各水門守城軍听得各奔人城燕
青就敵楼上放起火來胡𩔰兄弟打開水西門李逵執两板斧首先殺
入項充李衮相幇入城城中𪔂沸淮西軍卒散漫迯生危招得急披掛
上馬引七百䕶從軍殺出東門迎着張順登岸一刀砍断馬脚危招徳
跌畨地下衆軍斉上刴为肉泥七百䕶從軍殺死大半張經祖慌𢗅走
出西門外遇李逵一斧劈死韓凱走出東門見旡去路跳下水中被阮小七一把揪住捉
上岸來三路水軍併殺入城淮西兵死者不計其数有詩爲証
　　朔風嚴凍閗干戈　𨚫似囊沙巧計多　㻣𥬇狂徒憑势險　枉教兵卒死江波

次日天明李俊一靣安民了請燕青來見李俊降堦接曰今䝨弟建此大功世之罕有燕
青曰多得城中胡俊昆玉乃成此大功李俊令人相請人报衆軍中將胡𩔰兄弟殺了李
俊燕青不勝嘆息厚恤其家計㸃軍士拆了貢士𨺚申屠礼被淮西兵級了懷英墜落水
死李俊見折三將悶悶不巳當犒賞三軍奪得𢧐舡令孟康管領城中
粮草勾一年支給李俊对燕青曰賢弟可親去报捷燕青乗快舡直至
九湾河寨來見宋江將刼寨之時潜入城中得遇胡𩔰兄弟扶持取城
𨚫被乱軍殺了特來报知宋江大喜曰不知䝨弟潜入城中吾令人四
下𪨆覔今幸建此竒功非小也卽與吳用計议吳用召潘迅問曰此去
秦州還是如何潘迅曰水路去則逺陸路較近宋江曰只從陸路而進
令人去越城召囘頂充李衮李逵凌振随征其餘同李俊守越城宋江
傳令人馬望秦州進𤼲直教東鷲山三生出妖邪怪異紅桃嶺上又見
火㓕烟消且听下囘分觧
　　　　此一囘折将四員　孫安　懷英　貢士𨺚　申屠礼
全像水滸傳二十二卷終


