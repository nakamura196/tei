新刻全像水滸傳卷之廿五
　第百十一囘　盧俊義分兵打州道　宋公明大戰烏龍嶺
　　七里灘頭鼓角声　烏龍嶺下煙塵生　白旄黄鉞横山路
　　虎旅狼兵徧歙城　天助宋公扶社稷　故教頭俊𩔰声名
　　將軍指日成功後　定使閭𨵻賀太平
話說張横听得沒了兄弟張順暈悶半晌𨚫救得甦醒宋江教且扶入
去調治再問衆將功劳李俊石秀生擒吳値三個女將生擒張道元林
冲蛇矛截死冷恭觧珍觧宝生擒寉彧只走了石宝鄧元覺王勣晁中
温克譲五人宋江賞劳三軍出榜安民把吳植䓁觧赴張招討斬首施
行保舉𡊮評事作當陽縣令不題忽左右報道阮小七入城來了宋江
便喚入問時阮小七曰小弟和張横侯健叚景住帶了水手至海塩䓁
處入錢塘江來不想風水不順打破了舡衆人都落水侯健叚景住不
識水性渰死于海中小弟赴水到半嶓山望見城中火起想必是哥哥在杭城相殺以此
上岸來不知曽到否宋江說與張横之事令他両个哥哥見了依前管領舡𨾏俟候征進
時宋江想起張横如此𩔰聖去湧金門外建立廟宇題名金華太保至後來宋江囘京奏

知此事特奉聖㫖封金華將軍廟食杭州有詩爲証
　　生前悍勇無人敵　死後英雄助壯圖　香火綿延森廟宇　至今血食在西湖
再說宋江因思渡江以來損折許多將佐𨚫去渙慈寺修設水陸道塲七晝夜超度衆將
巳畢將方天定宫中一應禁物盡皆毀壞金銀宝貝分賞將佐設席慶
賀忽都督刘光世并天使來到杭州宋江引衆出北関迎接入城就行
香開讀聖㫖先鋒使宋江䓁收勦方臘累建大功勅賜皇封御酒三十
五瓶錦衣三十五領賞賜主將其餘照名支給原來朝廷只知公孫勝
喬道淸不曽渡江𨚫不知折了許多人馬宋江見了三十五套錦衣御
酒驀然涙下天使問來宋江把折了衆將說知天使曰朝廷怎知其故
下官囘京必當奏聞宋江卽設宴管待天使其餘將佐依次而坐宋江
將御酒御衣去張順廟𥚃享𥙊錦衣就穿泥神上其餘只望空享𥙊焚
化錦衣天使囘京不覺光隂迅速早過了十数日張招討差人賫文書
來催䟎先鋒進兵宋江與俊義商議此去睦州沿江直抵賊巢此去歙州𨚫從星嶺関小
路而去今從此処待分兵征勦不知䝨弟兵取何処盧俊義曰听從哥哥嚴令安敢選擇
宋江曰且看天命寫成兩処䦰子焚香祈天各拈一処宋江拈得睦州盧俊义拈得歙州

宋江方臘賊巢正在淸溪縣幇原洞中䝨弟取了歙州可屯住軍馬會約仝攻淸溪賊洞
盧俊義便請宋公明分調將佐宋江帶領將佐軍師吳用関勝花榮秦明李應戴宗朱仝
李逵魯智深武松觧珍觧宝吕方郭盛樊瑞馬麟燕順宋淸項充李衮王英一丈淸凌振
杜興蔡福蔡慶裴宣蔣敬郁保四唐斌潘迅潘速索䝨黨世隆凌元傅
水軍頭領李俊阮小二阮小七童威童猛孟康到先鋒盧俊義領正偏
將佐取歙州并衆頭領𨚫是軍師朱武林冲呼延灼史進楊雄石秀單
廷珪魏定國孫立黄信歐鵬杜遷陳逹楊春李忠薛永鄒潤李立李雲
邹淵湯隆石勇時遷丁得孫孫新顧大嫂張淸孫二娘馬灵邉文進張
瑾郁王邢玉叚志仁倪光甫陸招孫岳當下盧先鋒引隨行軍兵三万
人馬辞了刘都督而去宋江䓁整頓舡𨾏水陸並進此時杭州城瘟疫
盛行巳病倒六員將張横𥠇弘孔明朱貴楊林白勝就撥𥠇春朱富看
視其餘衆將尽隨宋江征進再說柴進同燕青到睦州界上把関隘將
欄住柴進告曰某乃中原一秀才能知天文地理識得六甲風雲遥望江南有天子氣数
而來何故閉塞䝨路那関將听得便問姓名柴進曰某乃姓柯名引守関將就畱住柴進
差人敬來睦州报知右丞相祖士達叅政沈壽僉書桓𨓜元帥譚高四个便差人接取柴

進燕靑到淸溪洞來見丞相婁敏中大喜就入内啟奏中原有一賢士姓柯名引善識天
文地理能办六甲風雲貫通天地𣱖色三敎九流諸子百家無不通曉因望天子氣象而
來見在朝門外伺候方臘遣既有䝨士到來便令白衣朝見閣門太史傳宣卽宣入柴進
拜見礼畢方臘看見柴進一表非俗便問天子氣色在于何處柴進奏
曰臣柯引賤居天子之鄕父母𩀱亡𨾏身學業傅先䝨之秘訣授祖師
之玄文近日夜覌天象見帝星正照東吳因此而來今得瞻陛下聖容
正應此氣方臘曰近被宋江侵奪城池將近吾地如之奈何柴進奏曰
今雖被宋江侵奪数郡不乆復歸于聖上陛下非正江南之境他日東
京社稷亦属于陛下也方臘大喜封爲都尉次後把金芝公主招賛柴
進爲駙馬■■■■■■人都称雲大尉柴進自此得入宫殿但有軍
情重事便宣柴進計議與進時常奏説夜覌天象𨚫有二十八宿星象
來輔𦔳陛下宋江夥内亦有十数員來降是與陛下開疆展土之臣也
方臘听了大喜有詩爲証
　柴進英雄世少双　神謀用計使歸降　高官厚祿妻公主　一念緣來爲宋江
不說柴進做駙馬𨚫說宋江人馬離杭州望富陽縣進発時有鄧元覺併石宝王勣晁中

温克譲引了殘兵守住富陽縣関隘𨚫使人來睦州求救左丞相祖士逺差両員指揮白
欽副指揮景德引一万軍馬來到富陽縣和宝光國師等合兵一処占住在山嶺宋江等
軍馬巳到七里湾石宝見了披掛出馬宋江令呂方出馬迎敵與石宝閗五十合呂方力
怯郭盛便來夾攻那石宝力戰二將朱仝縱馬提刀又來夾攻石宝戰
不過三將拖刀便走宋江軍馬直殺過富陽山嶺石宝軍馬走到桐庐
縣界内宋江連夜進兵過白峯嶺下寨當夜差將去桐庐縣劫寨撥觧
珍觧宝燕順王英一丈靑取東路李逵項充李衮樊瑞馬灵取西路𨚫
敎李俊三阮二康孟康取水路進兵觧珍觧宝䓁引着軍馬殺到桐庐
縣時巳是三更鄧元覺和石宝听得一声罗响衆人上馬不及跟着石
宝迯命三路軍馬直殺將來温克譲早被王英一丈青捉住宋江軍馬
直到桐庐縣屯住王矮虎一丈靑献温克讓請功宋江令觧赴張招討
軍前斬首次日宋江調兵水陸並進直到烏尨嶺下屯扎此時宝光國
師引着衆將把住関隘宋江差李逵項充李衮引五百牌手哨到嶺下上靣擂木炮石打
將下來不能前進宋江又差阮小二孟康二童掉一半戰舡上灘來到烏尨嶺边𨚫是方
臘的水寨也屯着五百𨾏小舡爲頭四个水軍縂兵号爲浙江四尨領一万水軍那四尨

是玉爪龍成貴錦鱗尨翟源衝波尨喬正戯珠尨謝福這人在水寨𥚃巳俻下五十𨾏連
火排上堆草把内藏引火之物𨚫説阮小二和孟康二童把舡直順摇上灘去那四個縂
管駕四𨾏快舡順水下來阮小二看見喝令放箭那四𨾏快舡便囘阮小二乗势赶上灘
去那四個縂管都跳上岸走了阮小二見水寨舡多不敢上去只見烏
尨嶺上金鼓齊鳴將火牌一齊点着向灘上直冲將下來背後大舡都
执長鎗撓鈎都隨火牌下來童威童猛見势大难近弃了舡𨾏扒過山
边尋路囘寨阮小二和孟康迎敵火排連燒將來阮小二急下水時被
一撓鈎搭住阮小二自知难脱便抜出腰刀自刎而亡孟康被火炮打
中頭惱而死四個水軍搃管殺將下來李俊和阮小五阮小七見前舡
失利囘舡便走至桐庐岸來𨚫説宋江又折阮小二孟康在帳中煩惱
寢食俱□吳用與衆軍劳功次日宋江計議渡嶺觧珍觧宝便曰我兄
弟扮作獵夫扒上山去放起火來賊兵必然弃了関去吳用曰此計𨿽
好只恐這山險峻难以上去觧珍曰𫏂哥哥恩愛今日爲朝廷便粉骨碎身復何恨焉宋
江曰兄弟休説這凶話早早成了大功觧珍觧宝穿了虎皮襖提了鋼又逕到烏尨嶺來
到嶺下巳是三更両个斬步移扒上嶺來是夜月光微明望見嶺上燈光閃両个伏在嶺

邉听時更鼓巳打四更觧珍曰今夜又短我和你上去罷二人又扒將上去直到岩僻之
処撞得藤亂响嶺上人看見了便伸搭鈎下來搭在觧珍頭髻觧宝心慌了便把刀砍翻
撓鈎從空𥚃墜下來觧宝見觧珍跌下去急退時嶺上亂箭射下來將觧宝射死在嶺下
天明嶺上差人下來將觧珍觧宝屍首就風化了有詩爲証
　　　千丈嶺崖峻渺茫　　　古藤高樹亂蒼蒼
　　　夜深欲作幽探計　　　両將誰知頃刻亡
探子得知報與宋先鋒宋江听知又折了觧珍觧宝哭得暈悶便喚関
勝花荣領兵去打烏尨嶺関隘與四個兄弟報仇吳用諌曰仁兄不可
性急若取此関必須用智宋江怒曰深恨那賊把我兄弟風化在嶺下
今夜定要提兵去奪骸骨囘來埋葬吳用又諌曰誠恐賊兵有計宋江
不听即領関勝花荣吕方郭盛連夜來到烏尨嶺時巳是四更宋江見
両个屍首在樹上寫一行大字道宋江早晚也号令在此宋江大怒即
令人上𣗳去取屍首忽听得四下伏兵齊起前有石宝後有鄧元斍截住去路石宝大呌
宋江下馬受降関勝大怒輪刀𢧐住石宝四个水軍縂管㑹仝王勣晁中從嶺上殺下來
花荣急出當住王勣交𢧐数合花荣便走王勣晁中趕去被花荣急放連珠箭二枝射中

二將落馬四个水軍縂管見射死王勣晁中不敢向前剌斜𥚃又撞着指揮白欽景德吕
方便迎住白欽郭盛便迎住景德宋江心慌畢竟怎地脱身且听下囘分觧
 此囘折將六員　侯健　孟康　觧珍　觧宝　叚景住　阮小二


