新刻全像水滸志傳卷之十三
　第五十六囘　吳用智賺玉麒麟　張順夜閙金沙滩
　通天徹地　能文㑹武　廣交四海豪英　胸藏錦綉　義氣更明
　瀟洒綸巾野眼　咲談將白羽揮兵　聚義處人人瞻仰　四海乆
　馳名　韻度同諸葛　運籌帷幄　殫竭忠誠　有才能冠世　玉
　柱高擎　遂使玉麟㱕㐲命　風雷驅使天丁　𪲭山泊軍師吳用
　天上智多星
吳用曰小生憑三寸之舌徃北京說盧俊义上山只少一個麄心大胆
伴當李逵曰小弟與軍師同去吳用曰你若去須依我三件事李逵曰
便是三十件也依你吳用曰第一件要戒酒第二件打扮做道童隨我
第三件最难不要說話只做啞子依這三件事便𢃄你去李逵曰不吃
酒做道童𨚫依得不說話𨚫是逼殺我吳用曰你若開口便惹出事李
逵曰也容易我只口𥚃啣個銅銭便了當日吳用收拾行李宋江與衆頭領都在金沙灘
送别囘寨吳用李逵行了旬日來到北京城外投店安下次日安排飮食吃了吳用分付
李逵曰今日入城不是耍処我和你打個暗號我摇頭時你便不可動李逵應諾吳用打

扮做筭命先生入城両個來到城門下把門官在那𥚃坐定吳用進前施礼曰小生姓張
名用這個道童江湖賣掛今來大郡與人𥮅命身上取出文引令衆軍士看了衆人曰這
個道童眼光得𦂳恰似賊一般李逵聽了正待発作吳用摇頭對軍士曰這個道童聾啞
不會說話望乞恕罪辞了便行李逵跟隨望市心來吳用手摇鈴杵念
四句口號道
　　　甘羅發早子牙遲　　　彭祖顔囘壽不齊
　　　范丹貧穷石崇富　　　八字生來各有時
吳用曰時也運也命也若要問前程先送銀一両說罢又摇鈴杵轉到
盧員外門首自歌自嘆盧員外正在厛前听見街上喧閙問何緣故當
直报覄街上一個筭命先生在街上賣卦要銀一両筭命一張道童且
是異樣盧員外曰既出大言必有廣學與我請來當值請吳用見那盧
員外生得如何有滿庭芳詞為証
　目内双瞳　眉分八字　身軀九尺　儀表似天神　義胆忠肝　貫日吐虹　志氣
　凌雲馳声譽　北京城内　原是富豪門　殺塲臨敵処　冲開万里　掃退千軍　
　懷赤心报國建立功勲　慷慨名揚宇宙　論英雄播滿乾坤　盧員外双名俊義

　河北玉麒麟
吳用進前施礼盧員外問曰先生貴鄉何處吳用荅曰小生姓張名用自號談天口祖貫
山東人氏能筭皇極先天之数送銀一両方𦂯筭命盧俊義請入後堂坐定茶罢呌當值
的取銀一両來便曰先下甲子年乙丑月両寅日丁卯時吳用將筭盤
筭了一囘大呌一聲恠哉盧俊義大驚問曰賤造主何吉凶吳用曰員
外若不見怪當以直言盧俊義曰正要先生與迷人指路但說不妨吳
用曰這命目下百日之内家私不能保守死于萬劍之下盧俊義𥬇曰
盧某生于豪富之家祖宗積德我又不為非事怎有刀劍之灾吳用卽
將原銀付还嘆曰原來只爱褒獎小生告退盧俊義曰先生息怒願听
指教吳用曰員外貴造今年日犯𡻕君正交𢙣限百日之内屍首異処
此乃生來分定不可迯也俊義曰可以廻避否吳用再筭一囘曰除非
是東南方地也千里之外方可兑此大难有四句卦歌小生說與員外
寫于壁間留為後騐吳用舉筆去粉壁上寫四句歌曰
　盧花叢𥚃一扁舟　俊傑俄從此地遊　義士若能知此理　反躬迯難可無憂
盧俊義讀了一遍吳用起身便行盧俊義相畱不住送出門首吳用囘店收拾行李对李

逵曰大事成矣作急囘寨去了盧員外自𥮅命之後坐卧不安便喚主管李固啇議那李
固原是東京人氏因來探親不遇失所盧員外收拾他做個主管寫書筭法百事皆能當
日堦前燕靑跪下問其故這燕靑乃北京人氏㓜䘮父母俊義抚育為長子工顧巧匠剌
成遍身花綉吹彈唱舞拳棒相撲旡有不能因他生得俊俏又伶俐綽
號浪子燕靑當日俊義說與𥮅命有血光之灾除非東南千里可避我
想東南方泰安州東嶽天齊仁聖帝金殿管天下人民生死禍福一則
焼香祈福二則逃避非灾三者做些買賣装載些山東貨物跟我去走
一遭燕靑曰主人此去山東泰安州路經𪲭山泊过今有宋江䓁在那
𥚃打劫主人要去焼香䓁太平了去休听筭命人胡説敢是𪲭山泊歹
人假粧扇惑來賺主人去那𥚃落草盧俊義曰我視𪲭山泊賊如同草
芥說猶未了屏風後走出員外渾家賈氏年方二十五𡻕劝曰員外休
听筭命的胡說要去虎穴龍潭受驚只在家中静坐自然無事俊義曰
𡨴可信其有不可信其無我既主定你䓁不必多言便呌李固說我買賣尚有省要𢃄你
同去李固曰脚氣的症走不得路員外怒曰奍軍千日用在一朝誰敢再說李固只得收
拾行李將行貨装上車子觧押出城伺候次日俊義拜辞家堂分付娘子看家賈氏曰官

人路上小心洒淚而别盧俊義提了棍棒欣然上路行了十餘日到個處所客店歇下天
明要行只見店主对盧俊義曰此去二十里路正從𪲭山泊逕𨓺盧俊義曰原來如此便
教把衣箱打開取出四靣白旗旗挿在車上每靣旗上寫四句詩曰
　　　慷慨北京盧俊義　　　遠駝貨物離鄉地
　　　一心只要捉強人　　　那時方表男兒志
李固并衆人看了跪下告曰主人可怜見畱下小人䓁性命囘鄉去罷
俊義喝曰你䓁燕雀豈知鴻鵠之志哉我平生本事今日幸然逢此机
㑹不就這𥚃発露更待何時我便向前你們押車隨後李固䓁啼哭只
得隨他盧俊義提了朴刀引了車仗奪𪲭山泊路上來只听林子𥚃一
声胡哨李固和衆人没躱処俊義教把車仗推在一边車夫都躱在車
下李逵提斧大呌曰盧員外你認得我啞道童麽你中我軍師妙計快
來入夥盧俊義大怒來閗李逵不到三合李逵望林子𥚃便走盧俊義
隨後赶來李逵東閃西走引得盧俊義性発搶入林去李逵飛乱松林𥚃去盧俊義𨚫待
囘身只見松林傍邉突出一個胖和尚来提着禪杖大呌員外不要走認得花和尚魯智
深麽奉宋公明将令來接員外上山盧俊義喝曰賊禿敢如此無礼両個閗了三合智深

囘身便走盧俊義不赶忽走出一個行者武松輪両口戒刀殺來俊義提刀来𢧐武松武
松㧞步又走俊義咲曰我不赶你只見山坡下一人呌曰員外你來中吳軍師計䇿待走
那𥚃去認得赤髪鬼刘唐麽俊義喝曰草𡨥休走挺刀直取刘唐剌鈄𥚃又一個大呌穆
弘在此正閗之間背後脚声响又轉出李應三個圍定盧俊義全然不
慌响得山頂一声鑼响三個㧞步走了俊義不赶囘林子边來𪨆車仗
人伴時都不見了自嘆曰
　　　避災欲徃泰山遊　　　暗中机謀不自由
　　　家產妻孥俱撇下　　　來吞水滸釣魚鈎
盧俊义去高阜処望時見一夥喽啰把車仗頭口赶在前靣將李固縛
在車後投松林去了盧俊義心如火熾提刀直赶將來朱仝雷横咲曰
盧員外不暁得中了我軍師妙䇿俊義大怒挺刀直奔二人不到三合
両人囘身便走俊義只听得山頂上大吹大擂看時見一靣黄旗上綉
着替天行道四字紅羅傘下葢着宋公明左有吳用右有公孫勝部從隨着吳用曰員外
别來無羔盧俊義指名呌罵吳用劝曰宋公明乆慕員外淸德特令吳某親到尊府請員
外上山一同替天行道盧俊義大罵不止轉眼花荣拈弓搭箭看定射來一箭正中紅纓

俊義吃了一驚便走山上皷声振地秦明林冲引彪軍馬從東山下殺出呼延灼徐𡨴領
軍馬從西山殺出嚇得俊義走投没路天色將晚只顧望山僻而走烟霧迷漫星月微明
蒼茫之間走到鴨嘴滩頭望時都是芦花茫茫𤇆水俊義嘆曰我不听燕靑之言致有今
日之苦正煩惱間只見水靣上一個漁人摇着舡来呌曰客官好大胆
這是𪲭山泊出没去処你黒夜独自在此盧俊義曰我因迷路到此你
救我則個漁人曰此間大寛轉有個市井若是水路去只有三五里你
與我十数貫銭俊義曰渡我过去𪨆個客店多與你艮両那漁人接俊
義下舡只听得芦葦中櫓声响摇一隻小舡来舡上両個唱歌曰
　　　生來不㑹讀詩書　　　且就𪲭山泊内居
　　　准俻𥦮弓射猛虎　　　安排香餌釣鰲魚
俊義又听得右邉芦葦中也是両個人摇舡來唱歌曰
　　乾坤生我溌波身　　禀性生來爱殺人
　　萬両黄金渾不受　　一心要捉玉麒麟
盧俊義听了中間又一隻小舡舡頭上立一人倒提木槁唱山歌曰
　　芦花叢𥚃一扁舟　俊傑俄從此地遊　義士若能知此理　返身迯难可無憂

歌罢三隻舡齊唱中間是阮小二左边是阮小五右边又是阮小七盧俊義連忙呌漁人
快與摇舡近岸那漁人咲对俊義曰小生在潯陽江上今在𪲭山泊綽號混江龍便是員
外若不肯䧏送你性命盧俊義喝曰不是你便是我拿朴刀搠來李俊挑下水𥚃去了只
見舡後一個人從水底下鑚出来呌声浪𥚃白跳張順在此把手挾住
舡只一側英雄落水不知盧俊義性命如何鋪排打鳳牢笼計坑䧟驚
天動地人且听下囘分觧



