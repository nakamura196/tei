　　第六十二囘　宋江賞馬步三軍　関勝降水火二將
梁中書李成聞逹正走之間又遇雷横䓁殺一陣雷横收兵囘城吳用傳令出榜安民救

滅了火把府庫金銀寳貨都装上車載囘大寨開倉厫將粮米賑済被火之家將李固賈
氏釘在䧟車内班師囘梁山泊報知宋江接到忠义堂上與盧俊義施禮曰不汝欲請員
外同聚大義不想遭此大難寸心如割皇天垂祐今日得見大慰平生俊義拜謝曰深感
兄長并衆頭領之德齊心併力救㧞殘害𨿽肝胆塗地難以報荅俊義
便請蔡福蔡慶謝曰𠰥无二位焉有今日宋江要譲盧俊義為尊俊義
拜曰蒙恩未報敢爲山寨之王得與兄長執鞭墜鐙報荅救命之恩寔
爲萬幸只見李逵呌曰哥哥若譲别人作寨主我便殺將起來武松曰
哥哥只管相譲𨚫冷了弟兄們的心腸俊義拜曰若是兄長苦苦相譲
盧某安身不住吳用曰且請盧員外安歇賔客相待日後有功𨚫再譲
宋江大喜就教燕靑同居另撥房屋與蔡福蔡慶安置老小薛永巳取
関勝老小到山寨宋江卽令設宴慶賀重賞三軍俊義起身曰淫婦姦
夫擒捉在此听候鈎命宋江咲曰且將兩個綁在將軍柱上請員外自
行發落俊義手拏短刀下堂審問明白將二人割腹剜心凌㓾處死上堂拜謝衆人連日
筵宴𨚫説梁中書听知梁山泊軍馬退去再和李成聞逹引殘軍囘城來看家小十損八
九蔡夫人躱在後花園中逃得性命教丈夫申奏朝廷就報太師知道調兵勦賊報仇抄

寫民間被殺害者五千餘人部軍共折三萬有餘使命呈上宻書太師俻説賊𡨥浩大難
以抵敵打破北京蔡京大怒次日申奏道表皇帝聞奏大驚與衆臣計议諌議大夫趙𣇄
奏曰前者差滿東関勝領兵收捕又被失𨺻以臣愚見不若降勅赦罪招安詔取赴京封
爲良臣以防邉境之害此爲上策蔡京大怒曰汝爲朝廷諌官反滅綱
紀當得死罪奏貶趙𣇄爲庶人去了天子問蔡京曰此賊猖獗再命誰
人勦捕察京奏曰臣舉凌州二人姓單名廷珪一人姓魏名定國見爲
圑練使之聀㐲乞聖㫖差調要克日掃淸水泊天子大喜卽命樞宻院
調取本院卽差官賫奉聖㫖投凌州去訖探事人到寨報知宋江梁中
書申奏朝廷諌议大夫趙𣇄奏請招安被蔡京讒奏罷聀还鄉又奏天
子差人徃凌州調取單廷珪魏定囯領本州軍馬前來征討宋江遂計
议迎敵之策関勝曰関某上山深感仁兄重待旡有報効乆知軍廷珪
善能用浸兵之法人皆稱爲聖水將軍魏定國熟精火攻兵法人呼爲
神火將軍小弟不才借五千兵先徃凌州路上接住他彼若肯降𢃄上山來如不肯降生
擒來献宋江大喜便教官賛郝思文同去関勝領五千人馬下山去了吳用便教林冲楊
志孫立黄信带軍馬隨後接應李逵曰我也去走一遭宋江阻當不允次日小校來報李

逵昨不知那里去了宋江驚曰是我昨日阻他不允必定投别處去了吳用曰兄長放心
李逵𨿽是鹵夫義氣則重此去必然成功宋江使戴宗去赶又教時迁王定六楽和分四
路接應𨚫說李逵提𩀱斧連投凌州去路𪨆思曰兩個鳥將軍何消許多兵馬我只獨自
便要成功與宋哥哥爭氣行不一日見一大漢看着李逵喝曰你這厮
看着老爺怎的那漢曰你是誰的老爺李逵便搶入來那大漢手起一
拳把李逵打個捲墩李逵大怒正跳起來又被那漢一脚踢倒了李逵
呌曰羸他不得扒起來便走那漢問曰黒漢你姓甚名誰李逵曰我是
梁山泊黒旋風那漢听了𢪙曰小人原是中山府人氏祖傳三代相樸
爲人好又河中都呌我做没面目焦挺今𡨥出來有座枯𣗳山山上有
一夥強人爲首的姓鮑名旭號作䘮門鬼我要去那里入夥李逵曰你
有這䓁本事何不去投我𤔄𤔄焦挺曰今遇兄長㐲乞引進李逵曰我
和你去枯𣗳山説了鮑旭同去凌州殺單魏二人以作頭功焦挺曰便
去正說之間時迁赶到呌曰哥哥憂得你苦如今分四路去赶你請兄長囬去李逵曰我
和焦挺先徃枯𣗳山捉了鮑旭方𦂯囬來你先囬去報與哥哥知道時迁自囬焦挺和李
逵徃柘𣗳山說合鮑旭歸順相留在彼𨚫說凌州太守迎接敕㫖請團練使單廷珪魏定

囯商議二將受了劄付便点軍馬卽日起行忽報蒲東大刀関勝領軍來迎敵单廷珪魏
定囯大怒披掛引軍來迎鼓声响處只見皂旗上書聖水將軍单廷珪紅旗上書神火將
軍魏定囯兩員虎將出陣前関勝見了說曰二位將軍别來乆矣單魏二將罵曰背反狂
夫上負朝廷下辱祖宗尚敢引軍到來有何理說関勝荅曰二將軍差
矣自今主上昏昧奸臣弄权宋公明替天行道特令関某到此招請二
位將軍同㱕山寨单魏二將大怒驟馬斉出関勝𨚫待迎敵左右飛出
宣賛郝思文出迎正閗之間单魏二將撥馬便走郝思文宣賛冲入陣
中宣賛去赶魏定囯五百軍都是紅旗圍褁將來撓鈎齊下活捉去了
那郝思文追赶单廷珪只見五百軍都是黒旗甲衆軍齊下撓鈎把郝
思文生擒去了各領五百精兵殺出陣前関勝舉手無措勒馬便走单
魏二將引軍赶來前面冲出二將林冲楊志合兵一処隨後黄信孫立
都到下寨水火二將捉得宣賛郝思文囘見張太守大喜置酒作賀一
面教人造𨺻車差兩員偏將連夜解上東京來到一個去處撞出一夥強人當先李逵焦
挺截住去路便搶那偏將急待要走背後又撞出鮑旭偏將砍下馬來李逵看是宣賛郝
思文便問來由宣賛將被捉一事說了便問李逵曰你因甚在此李逵曰哥哥不肯與我

凌州自走下山遇見焦挺引我同見鮑旭正商議去打凌州忽喽啰來报有人馬監押䧟
車到來不想是二位鮑旭邀上山寨置酒相待郝思文曰兄弟既有心投順何不去凌州
攻打先献頭功鮑旭欣然應允便領五百喽啰来到凌州推䧟車的軍士迯囘报與太守
被強人奪去𨺻車殺了首將又报関勝引兵搦𢧐單廷珪引一彪軍馬
出城迎敵怎生打扮有詩爲証詩曰
　　鳳目卧蚕眉　虬髯黒靣皮　錦袍笼獬𪺷　紅纓鳳翅盔
　　馬跨東洋獸　手擎北斗旗　凌州聖水將　英勇單廷珪
单廷珪出馬與関勝𢧐到二十餘合関勝勒馬便走单廷珪拍馬赶來
関勝囘頭喝曰何不下馬投降单廷珪挺鎗直取関勝関勝使出神威
一刀皆撥单廷珪落馬于地関勝下馬扶起呌曰將軍恕罪单廷珪惶
恐納降関勝曰某在宋公明靣前曾舉保二位同聚大義珪曰不才願
施犬馬之劳関勝相邀囘陣林冲接見便問其故関勝只説山僻之内
訢舊論新招請帰降林冲䓁大喜廷珪囘至陣前招其部下去訖軍人报知太守魏定囯
大怒次日領軍出城交𢧐单廷珪與林冲関勝直到陣前看魏定囯怎生打扮詩云
　　朗朗明星露㕠目　團團紫靣如紫玉　錦袍花綉荔枝紅

　　襯襖雲鋪鸚鵡緑　紅旗好似火千團　部兵絳衣軍一簇
　　人問都號火將軍　此是凌州魏定囯
魏定囯出馬大罵单廷珪負義匹夫関勝拍馬迎敵閗不十合魏定囯望本陣便走関勝
追去单廷珪呌曰將軍休赶関勝勒馬看時陣内飛出火兵擁出五十
輛火車車上都装引火之物軍人背上各拴鉄葫芦内藏硫黄㷔硝一
齊点着飛搶出來関勝軍兵四散奔走四十里扎住魏定囯收軍只見
城中火𧺫𨚫是李逵與焦挺鮑旭部領人馬先去凌州攻打北門殺入
城中放起火来魏定囯知了不敢入城被関勝隨後追殺魏定囯退走
中陵縣関勝引軍把縣四下圍住攻打定囯堅閉不出单廷珪对関勝
曰此人乃一勇之夫𠰥攻太急他𡨴死而不辱小弟願徃城中用好言
招抚來降免動干戈関勝大喜单廷珪入城見魏定囯説曰目今主上
不明奸臣㺯权有功不賞旡功必誅宋公明忠義爲主請仁兄暫且帰
順待朝廷招安未爲𣇋矣魏定囯曰若要我㱕順須要関勝親自来請我便投降他单廷
珪囘說前事関勝曰大丈夫作事何故疑惑直到縣衙魏定囯接入礼畢便領五百火兵
都来大寨與林冲䓁相見了便收軍囘梁山泊只見叚景住到來関勝䓁問曰你有何事

到此畢竟叚景住說出甚事來且𦗟下囘分解




