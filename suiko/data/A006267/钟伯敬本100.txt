鍾伯敬先生批評忠義水滸傳之一百
　　　　　　　　　　　　竟陵鍾　惺伯敬父　批評
　第一百囘
　　　宋公明神聚蓼兒洼　徽宗帝夢遊梁山泊
　　滿庭芳
　罡星起河北豪傑四方揚五臺山發願掃清遼國傳名香奉詔南
　收方臘催促渡長江一自潤州被敵席捲過錢塘抵清溪登昱嶺
　涉高岡蜂巢勦滅斑師衣錦盡還鄉堪恨當朝䜛佞不識男兒定
　亂誑主降遺殃可憐一場夢令人泪雨行
話説宋江衣錦還鄉拜掃囘京自離鄆城縣還至東京與衆弟兄相
會令其各人收拾行裝前往任所當有神行太保戴宗來探宋江二
人坐間閑話只見戴宗起身道小弟巳蒙聖恩除授衮州都統制今

情願納下官誥要去泰安州岳廟裏陪堂求閑過了此生實爲萬幸
宋江道賢弟何故行此念頭戴宗道是弟夜夢崔府君勾唤因此發
了這片善心宋江道賢弟生身既爲神行太保他日必作岳府靈聰
自此相别之後戴宗納還了官誥去到泰安州岳廟裏陪堂出家在
彼每日殷勤奉祀聖帝香火虔誠無忽後數月一夕無恙請衆道伴
相辭作别大笑而終後來在岳廟𥚃累次顯靈州人廟祝隨塑戴宗
神像於廟𥚃胎骨是他真身又有阮小七受了誥命辭别宋江巳徃
蓋天軍做都統制職事未及數月被大將王禀趙譚懷挾幇源洞辱
駡舊恨纍累於童樞密前訴説阮小七的過失曾穿着方臘的赭黄
袍龍衣玉帶雖是一時戲耍終久懷心造意待要殺了亦且蓋天軍
地僻人蠻必致造反童貫把此事達知蔡京奏過天子請降了聖旨
行移公文到彼處追奪阮小七本身的官誥復爲庶民阮小七見了

心中也自歡喜帶了老母囘還梁山泊石碣村依舊打魚爲生奉養
老母以終天年後來壽至六十而亡且説小旋風柴進在京師見戴
宗納還官誥求閑去了又見説朝廷追奪了阮小七官誥不合戴了
方臘的平天冠龍衣玉帶意在學他造反罰爲庶民𪨆思我亦曾在
方臘處做駙馬倘或日後奸臣們知得於天子前讒佞見責起不追
了誥命豈不受辱不如自識時務免受玷辱推稱風疾病患不時舉
發難以任用不堪為官情願納還官誥求閑爲農辭别衆官再囘滄
州横海郡爲民自在過活忽然一日無疾而終李應受中山府都統
制赴任半年聞知柴進求閑去了自思也推稱風癱不能爲官申達
省院繳納官誥復還故鄉獨龍岡村中過活後與杜興一處作富豪
俱得善終關勝在北京大名府總管兵馬甚得軍心衆皆欽伏後來
劉張欲降兀术関勝執義不從竟為所害呼延灼受御營指揮使每

日隨駕操備後領大軍破大金兀術四太子出軍殺至淮西陣亡只
有朱仝在保定府管軍有功後隨劉光世破了大金直做到太平軍
節度使花榮帶同妻小妹子前赴應天府到任吴用自來單身只帶
了隨行安童去武勝軍到任李逵亦是獨自帶了兩箇僕從自來潤
州到任説話爲何只説這三箇到任别的都説了絶後結果爲這七
員正將都不厮見着先説了結果後這五員正將宋江盧俊義吳用
花榮李逵還有厮會處以此未説絶了結果下來便見有詩為証
　百八英雄聚義間　東征西討日無閑　甫能待得功成後　久
　別生離意莫還
再説宋江盧俊義在京師都分派了諸將賞賜各各令其赴任去訖
殁于王事者正將家眷人口關給與恩賞錢帛金銀仍各送囘故鄉
聽從其便再有現在朝京偏將一十五員除兄弟宋清還鄉爲農外

杜興巳自跟隨李應還鄉去了黄信仍任青州孫立帶同兄弟孫新
顧大嫂并妻小自依舊登州任用鄒潤不愿爲官囘登雲山去了蔡
慶跟隨關勝仍囘北京爲民裴宣自與楊林商議了自囘飲馬川受
職求閑去了蔣敬思念故鄉愿囘潭州爲民朱武自來投授樊瑞道
法兩箇做了全真先生雲遊江湖去投公孫勝出家以終天年穆春
自囘揭陽鎮鄉中復爲良民凌振砲手非凡仍受火藥局御營任用
舊在京師偏將五員安道全欽取囘京就於太醫院做了金紫醫官
皇甫端原受御馬監大使金大堅巳在内府御寶監爲官蕭讓在蔡
太師府中受職作門館先生樂和在駙馬王都尉府中盡老清閒終
身快樂不在話下且説宋江自與盧俊義分别之後各自前去赴任
盧俊義亦無家眷帶了數箇隨行伴當自望廬州去了宋江謝恩辭
朝别了省院諸官帶同幾箇家人僕從前往楚州赴任自此相别都

各分散去了亦不在話下且説宋朝原來自太宗傳太祖帝位之時
説了誓願以致朝代奸佞不清至今徽宗天子至聖至明不期致被
奸臣當道讒佞專權屈害忠良深可憫念當此之時却是蔡京童貫
高俅楊戬四箇賊臣變亂天下壞國壞家壞民當有殿帥府太尉高
俅楊戬因見天子重禮厚賜宋江等這夥將校心内好生不然兩箇
自來商議道這宋江盧俊義皆是我等仇人今日倒吃他做了有功
大臣受朝廷這等欽恩賞賜𨚫教他上馬管軍下馬管民我等省院
官僚如何不惹人耻笑自古道恨小非君子無毒不丈夫楊戬道我
有一計先對副了盧俊義便是絶了宋江一只臂膊這人十分英勇
若先對付了宋江他若得知必變了事倒惹出一塲不好高俅道愿
聞你的妙計如何楊戬道排出幾箇廬州軍漢來省院首告盧安撫
招軍買馬積草屯糧意在造反便與他申呈去太師府啓奏和這蔡

太師都瞞了等太師奏過天子請旨定奪却令人賺他來京師待上
皇賜御食與他於内下了些水銀却墜了那人腰腎做用不得便成
不得大事再差天使却賜御酒與宋江吃酒裏也與他下了慢藥只
消半月之間一定没救高俅道此計大妙有詩為証
　自古權奸害善良　不容忠義立家邦　皇天若肯明昭報　男
　作俳優女作娼
兩箇賊臣計議定了着心腹人出來𪨆覓兩箇廬州土人寫與他狀
子呌他去樞密院首告盧安撫在廬州即日招軍買馬積草屯糧意
欲造反使人常往楚州結連安撫宋江通情起義樞密院却是童貫
亦與宋江等有讐當即收了原告狀子逕呈來太師府啓奏蔡京見
了申文便會官計議此時高俅楊戬俱各在彼四箇奸臣定了計策
引領原告人入内啓奏天子上皇曰朕想宋江盧俊義破大遼收方

臘掌握十萬兵權尚且不生歹心今巳去邪歸正焉肯背反寡人不
曾虧負他如何敢叛逆朝廷其中有詐未審虚的難以准信當有高
俅楊戬在旁奏道聖上道理雖是忠愛人心難忖想必是盧俊義嫌
官卑職小不滿其心復懷反意不幸被人知覺上皇曰可唤來寡人
親問自取實招蔡京童貫又奏道盧俊義是一猛獸未保其心倘若
驚動了他必致走透深爲未便今後難以收捕只可賺來京師陛下
親賜御膳御酒將聖言撫諭之窺其虚實動静若無不必究問亦顯
陛下不負功臣之念上皇准奏隨即降下聖旨差一使命逕往廬州
宣取盧俊義還朝有委用的事天使奉命來到廬州大小官員出郭
迎接直至州衙開讀巳罷話休絮煩盧俊義聽了聖旨宣取囘朝便
同使命離了廬州一齊上了鋪馬來京於路無話早至東京皇城司
前歇了次日早到東華門外伺候早朝時有太師蔡京樞密院童貫

太尉高俅楊戬引盧俊義於偏殿朝見上皇拜舞巳罷天子道寡人
欲見卿一面便問廬州可容身否盧俊義再拜奏道托賴聖上洪福
齊天彼處軍民亦皆安泰上皇又問了些閒話俄延至午尚膳厨官
奏道進呈御膳在此未敢擅便乞取聖旨此時高俅楊戬巳把水銀
暗地着放在裏面供呈在御案上天子當面將膳賜與盧俊義盧俊
義拜受而食上皇撫諭道卿去廬州務要盡心安養軍士勿生非意
盧俊義頓道謝恩出朝囘還廬州全然不知四箇賊臣設計相害高
俅楊戬相謂曰此後大事定矣有詩為証
　奸賊陰謀害善良　共為䜛語惑嶶皇　潛將鴆毒安中饍　俊
　義保辜一命亡
再説盧俊義星夜便囘廬州來覺道腰腎疼痛動舉不得不能乘馬
坐船囘來行至泗州淮河天數將盡自然生出事來其夜因醉要立

在船頭上消遣不想水銀墜下腰胯并骨髓𥚃去册立不牢亦且酒
後失脚落於淮河深處而死可憐河北玉麒麟屈作水中冤抑鬼從
人打撈起屍首具棺椁殯於泗州高原深處本州官員動文書申復
省院不在話下且説蔡京童貫高俅楊戬四箇賊臣計較定了將賫
泗州申達文書早朝奏聞天子説泗州申復盧安撫行至淮河墜水
而死臣等省院不敢不奏今盧俊義巳死只恐宋江心内設疑别生
他事乞陛下聖鑒可差天使賫御酒往楚州賞賜以安其心上皇沉
吟良久欲道不准未知其心意欲准理誠恐有弊上皇無奈終被奸
臣讒佞所惑片口張舌花言巧語緩𥚃取事無不納受遂降御酒二
樽差天使一人賫往楚州限目下便行眼見得這使臣亦是高俅楊
戬二賊手下心腹之輩天數只注宋公明合當命盡不期被這奸臣
們將御酒内放了慢藥在𥚃面却教天使賫擎了徑往楚州來且説

宋公明自從到楚州爲安撫兼管總領兵馬到任之後惜軍愛民百
姓敬之如父母軍校仰之若神明訟庭肅然六事俱備人心既服軍
民欽敬宋江公事之暇時常出郭遊玩原來楚州南門外有箇去處
地名唤做蓼兒洼其山四面都是水港中有高山一座其山秀麗松
柏森然甚有風水和梁山泊無異雖然是箇小去處其内山峰環遶
龍虎踞盤曲折峯巒坡階臺砌四圍港汊前後湖蕩儼然似水滸寨
一般宋江看了心中甚喜自己想道我若死於此處堪爲陰宅但若
身閑常去遊玩樂情消遣話休絮煩自此宋江到任以來將及半載
時是宣和六年首夏初旬忽聽得朝廷降賜御酒到來與衆出郭迎
接入到公廨開讀聖旨巳罷天使捧過御酒教宋安撫飲畢宋江亦
將御酒囘勸天使天使推稱自來不會飲酒御酒宴罷天使囘京宋
江備禮饋送天使天使不受而去宋江自飲御酒之後覺道肚腹疼

痛心中疑慮想被下藥在酒𥚃却自急令從人打聽那來使時於路
館驛𨚫又飲酒宋江巳知中了奸計必是賊臣們下了藥酒乃嘆曰
我自幼學儒長而通吏不幸失身於罪人並不曾行半㸃異心之事
今日天子輕聽讒佞賜我藥酒得罪何辜我死不争只有李逵現在
潤州都統制他若聞知朝廷行此姦弊必然再去哨聚山林把我等
一世清名忠義之事壞了只除是如此行方可有詩為証
　奸邪誤國太無情　火烈擎天白玉莖　他日三邊如有警　更
　憑何將統雄兵
連夜使人徃潤州唤取李逵星夜到楚州别有商議且説黑旋風李
逵自到潤州爲都統制只是心中悶倦與衆終日飲酒只愛貪盃聽
得楚州宋安撫差人到來有請李逵道哥哥取我必有話説便同干
人下了船直到楚州逕入州治拜見宋江道兄弟自從分散之後日

夜只是想念衆人吴用軍師武勝軍又遠花知寨在應天府又不知
消耗只有兄弟在潤州鎮江較近特請你來商量一件大事李逵道
哥哥甚麽大事宋江道你且飲酒宋江請進後廳現成盃盤隨即管
待李逵吃了半晌酒食將至半酣宋江便道賢弟不知我聽得朝廷
差人賫藥酒來賜與我吃如死却是怎的好李逵大叫一聲哥哥反
了罷宋江道兄弟軍馬盡都没了兄弟們又各分散如何反得成李
逵道我鎮江有三千軍馬哥哥這里楚州軍馬盡㸃起來并這百姓
都盡數起去並氣力招軍買馬殺將去只是再上梁山泊倒快活强
似在這奸臣們手下受氣宋江道兄弟且慢着再有計較不想昨日
那接風酒内巳下了慢藥當夜李逵飲酒了次日具舟相送李逵道
哥哥幾時起義兵我那裏也起軍來接應宋江道兄弟你休怪我前
日朝廷差天使賜藥酒與我服了死在旦夕我爲人一世只主張忠

義二字不肯半㸃欺心今日朝廷賜死無辜寧可朝廷負我我忠心
不負朝廷我死之後恐怕你造反壞了我梁山泊替天行道忠義之
名因此請將你來相見一面昨日酒中巳與了你慢藥服了囘至潤
州必死你死之後可來此處楚州南門外有箇蓼兒洼風景盡與梁
山泊無異和你陰魂相聚我死之後屍首定葬於此處我巳看定了
也言訖墮淚如雨李逵見説亦垂泪道罷罷罷生時伏侍哥哥死了
也只是哥哥部下一箇小鬼言訖淚下便覺道身體有些沉重當時
灑淚拜别了宋江下船囘到潤州果然藥發身死有詩為証
　宋江飲毒巳知情　恐壞忠良水滸名　便約李逵同一死　蓼
　兒洼內起佳城
李逵臨死之時囑付從人我死了可千萬將我靈柩去楚州南門外
蓼兒洼和哥哥一處埋葬囑罷而死從人置備棺椁盛貯不負其言

扶柩而往原來楚州南門外蓼兒洼如果風景異常四面俱是水中
有此山宋江自到任以來便看在眼𥚃當時遊翫樂情雖然窄狹山
峯秀麗與梁山泊無異常言我死當葬於此處不期果應其言宋江
自與李逵別後心中傷感思念吴用花榮不得會面是夜藥發臨危
囑付從人親隨之輩可依我言將我靈柩安葬此間南門外蓼兒洼
高原深處必報你衆人之德乞依我囑言訖而逝有詩為証
　受命為臣賜錦袍　南征北伐有功勞　可憐忠義難空世　鴆
　酒奸讒竟莫逃
宋江從人置備棺椁依禮殯葬楚州官吏聽從其言不負遺囑當與
親隨人衆本州吏胥老幼扶宋公明靈柩葬於蓼兒洼數日之後李
逵靈樞亦從潤州到來從人不違其言扶柩葬於宋江墓側不在話
下有詩為證

　始為放火圖財賊　終作投降受命人　千古英雄兩坯土　暮
　雲衰草倍傷神
且説宋清在家患病聞知家人囘來報説哥哥宋江巳故在楚州病
在鄆城不能前來津送後又聞説葬於本州南門外蓼兒洼只令得
家人到來祭祀看視墳塋修築完備囘復宋清不在話下却説武勝
軍承宣使軍師吴用自到任之後常常心中不樂每每思念宋公明
相愛之心忽一日心情恍惚寢寐不安至夜夢見宋江李逵二人扯
住衣服説道軍師我等以忠義爲主替天行道於心不曾負了天子
今朝廷賜飲藥酒我死無辜身亡之後現巳葬於楚州南門外蓼兒
洼深處軍師若想舊日之交情可到墳塋親來看視一遭吴用要問
備細撒然覺來乃是南柯一夢吴用淚如雨下坐而待旦得了此夢
寢食不安次日便收拾行李逕往楚州來不帶從人獨自奔來於路

無話前至楚州到時果然宋江巳死只聞彼處人民無不嗟嘆吴用
安排祭儀直至南門外蓼兒洼𪨆到墳塋置祭宋公明李逵就於墓
前以手摑其墳冢哭道仁兄英靈不昧乞爲昭鑒吴用是一村中學
究始隨晁蓋後遇仁兄救䕶一命坐享榮華到今數十餘載皆賴兄
長之德今日既爲國家而死托夢顯靈與我兄弟無以報答願得將
此良夢與仁兄同會於九泉之下言罷痛哭正欲自縊只見花榮從
船上飛奔到於墓前見了吴用各吃一驚吴學究便問道賢弟在應
天府爲官緣何得知宋兄長巳喪花榮道兄弟自從分散到任之後
無日身心得安常想念衆兄之情因夜得一异夢夢見宋公明哥哥
和李逵前來扯住小弟訴説朝廷賜飲藥酒鴆死現葬於楚州南門
外蓼兒洼高原之上兄弟如不棄舊可到墳前看望一遭因此小弟
擲了家間不避驅馳星夜到此吴用道我得异夢亦是如此與賢弟

無異因此而來看探墳所今得賢弟知而到來在此最好吴某心中
想念宋公明恩義難舍交情難報正欲就此處自縊而死魂魄與仁
兄同聚一處以表忠義之心花榮道軍師既有此心小弟便當隨從
亦與仁兄同歸一處似此真乃死生契合者也有詩爲証
　紅蓼窪中托夢長　花榮吴用各悲傷　一腔義烈元相契　封
　𣗳高懸雨命亡
吴用道我指望賢弟看見我死之後葬我於此你如何也行此義花
榮道小弟𪨆思宋兄長仁義難舍恩念難忘我等在梁山泊時巳是
大罪之人幸然不死累累相戰亦爲好漢感得天子赦罪招安北討
南征建立功勛今巳姓揚名顯天下皆聞朝廷既巳生疑必然來𪨆
風流罪過倘若被他奸謀所施誤受刑戮那時悔之無及如今隨仁
兄同死於黄泉也留得箇清名於世屍必歸墳矣吴用道賢弟你聽

我説我巳單身又無家眷死却何妨你今見有幼子嬌妻使其何依
花榮道此事不妨自有囊篋足以糊口妻室之家亦自有人料理兩
箇大哭一塲雙雙懸於樹上自縊而死船上從人久等不見本官出
來都到墳前看時只見吴用花榮自縊身死慌忙報與本州官僚置
備棺椁葬於蓼兒窪宋江墓側宛然東西四丘楚州百姓感念宋江
仁德忠義兩全建立祠堂四時享祭里人祈禱無不感應且不説宋
江在蓼兒洼累累顯靈所求立應却説道君皇帝在東京内院自從
賜御酒與宋江之後聖意累累設疑又不知宋江消息常只掛念於
懷每日被高俅楊戬議論奢華受用所惑只要閉塞賢路謀害忠良
忽然一日上皇在内宫
玩猛然思想起李師師就從地道中和兩
箇小黄門逕來到他後園中拽動鈴索李師師慌忙迎接聖駕到於
卧房内坐定上皇便叫前後關閉了門户李師師盛妝向前起居巳

罷天子道寡人近感微疾現令神醫安道全看治有數十日不曾來
與愛卿相會思慕之甚今一見卿朕懷不勝悦樂有詩為証
　不見芳卿十日餘　朕心眷戀又踟躕　今宵得遂風流興　美
　滿恩情情錦不如
李師師奏道深蒙陛下眷愛之心賤人愧感莫盡房内鋪設酒肴與
上皇飲酌取樂𦂯飲過數盃只見上皇神思困倦㸃的燈燭熒煌忽
然就房𥚃起一陣冷風上皇見箇穿黄衫的立在面前上皇驚起問
道你是甚人直來到這里那穿黄衫的人奏道臣乃是梁山泊宋江
部下神行太保戴宗上皇道你緣何到此戴宗奏道臣兄宋江只在
左右啓請陛下車駕同行上皇曰輕屈寡人車駕何往戴宗道自有
清秀好去處請陛下遊玩上皇聽罷此語便起身隨戴宗出得後院
來見馬車足備戴宗請上皇乘馬而行但見如雲似霧耳聞風雨之

聲到一箇去處則見
　漫漫煙水隱隱雲山不觀日月光明只見水天一色紅瑟瑟滿目
　蓼花緑依依一洲蘆葉雙雙鴻雁哀鳴在沙渚磯頭對對鴛鴦睡
　宿在敗荷汀畔林巒霜葉紛紛萬片火龍鱗堤岸露花簇簇千雙
　金鳳眼淡月踈星長夜景凉風冷露九秋天
當下上皇在馬上觀之不足問戴宗道此是何處要寡人到此戴宗
指着山上關路道請陛下行去到彼便知上皇縱馬登山行過三重
關道至第三座關道見有上百人俯伏在地盡是披袍掛鎧戎裝革
帶金盔金甲之將上皇大驚連問道卿等皆是何人只見爲頭一箇
鳳翅金盔錦袍金甲向前奏道臣乃梁山泊宋江是也上皇曰寡人
巳教卿在楚州爲安撫使却緣何在此宋江奏道臣等謹請陛下到
忠義堂上容臣細訴衷曲枉死之冤上皇到忠義堂前下馬上堂坐

定看堂下時烟霧中拜伏着許多人上皇猶豫不定只見爲首的宋
江上階跪膝向前垂泪啓奏上皇道卿何故泪下宋江奏道臣等雖
曾抗拒天兵素秉忠義並無分毫異心自從奉陛下敕命招安之後
先退遼兵次平三寇弟兄手足十損其八臣蒙陛下命守楚州到任
巳來與軍民水米無交天地共知臣心陛下賜臣藥酒與臣服吃臣
死無憾但恐李逵懷恨輒起異心臣特令人去潤州唤李逵到來親
與藥酒鴆死吴用花榮亦爲忠義而來在臣冢上俱皆自縊而亡臣
等四人同葬於楚州南門外蓼兒洼里人憐憫建立祠堂於墓前今
臣等與衆巳亡者陰魂不散俱聚於此伸告陛下訴平生衷曲始終
無异乞陛下聖鑒上皇聽了大驚曰寡人親差天使親賜黄封御酒
不知是何人换了藥酒賜卿宋江奏道陛下可問來便便知姦弊所
出也上皇看見三關寨栅雄壯慘然問曰此是何所卿等聚會於此

宋江奏曰此是臣等舊日聚義梁山泊也上皇又曰卿等巳死當往
受生於陽世何故相聚於此宋江奏道天帝哀憐臣等忠義蒙玉帝
符牒敕命封爲梁山泊都土地因到鄕中為神衆將巳會於此有屈
難伸特令戴宗屈萬乘之主親臨水泊懇告平日之衷曲上皇曰卿
等何不詣九重深院顯告寡人宋江奏道臣乃幽陰魂魄怎得到鳳
闕龍樓今者陛下出離宫禁屈邀至此上皇曰寡人入坐可以觀玩
否宋江等再拜謝恩上皇下堂囘首觀看堂上牌額大書忠義堂三
字上皇㸃頭下階忽見宋江背後轉過李逵手掿雙斧厲聲高呌道
皇帝皇帝你怎地聽信四箇賊臣挑撥屈壞了我們性命今日既見
正好報仇黑旋風説罷輪起雙斧逕奔上皇天子吃這一驚撒然覺
來乃是南柯一夢渾身冷汗閃開䨇眼見燈燭熒煌李師師猶然未
寢有詩為證

　偶人靑樓訪愛卿　夢經水滸見豪英　無窮冤抑當堦訴　身
　後何人報不平
上皇問曰寡人恰在何處去來李師師奏道陛下適間伏枕而卧上
皇𨚫把夢中神異之事對李師師一一説知李師師又奏曰凡人正
直者必然爲神也莫非宋江端的巳死是他故顯神靈托夢與陛下
上皇曰寡人來日必當舉問此事若是如果死了必須與他建立宙
宇敕封烈侯李師師奏曰若聖上果然加封顯陛下不負功臣之德
上皇當夜嗟嘆不巳次日臨朝傳聖旨會群臣於偏殿當有蔡京童
貫高俅楊戬等只慮恐聖上問宋江之事巳出宫去了只有宿太尉
等近上大臣在彼侍側上皇便問宿元景曰卿知楚州安撫宋江消
息否宿太尉奏道臣雖一向不知宋安撫消息臣昨夜得一異夢甚
是奇怪上皇曰卿得異夢可奏與寡人知道宿太尉奏曰臣夢見宋

江親到私宅戎裝慣帶頂盔明甲見臣訴説陛下以藥酒見賜而亡
楚人憐其忠義葬在本州南門外蓼兒洼内建立祠堂四時享祭上
皇聽罷便顛頭道此誠異事與朕夢一般又分付宿元景道卿可使
心腹之人徃楚州體察此事有無急來囘報宿太尉是日領了聖旨
自出宫禁歸到私宅便差心腹之人前去楚州探聽宋江消息不在
話下次日上皇駕坐文德殿見高俅楊戬在側聖旨問道汝等省院
近日知楚州宋江消息否二人不敢啓奏各言不知上皇輾轉心疑
龍體不樂且説宿太尉幹人巳到楚州打探囘來備説宋江蒙御賜
飲藥酒而死巳䘮之後楚人感其忠義今葬於楚州蓼兒洼高山之
上更有吴用花榮李逵三人一處埋葬百姓哀憐蓋造祠堂於墓前
春秋祭賽虔誠奉祀士庶祈禱極有靈驗宿太尉聽了慌忙引領幹
人入内備將此事囘奏天子上皇見説不勝傷感次日早朝天子大

怒當百官前責駡高俅楊戬敗國奸臣壞寡人天下二人俯伏在地
叩頭謝罪蔡京童貫亦向前奏道人之生死皆由注定省院未有來
文不敢妄奏其實不知昨夜楚州𦆵有申文到院目今臣等正欲啓
奏聖上正待取問此事上皇終被四賊曲為掩飾不加其罪當即喝
退高俅楊戬便教追要原賫御酒使臣不期天使自離楚州囘還巳
死於路宿太尉次日見上皇於偏殿駕坐再以宋江忠義為神顯靈
士庶之事奏聞天子上皇准宣宋江親弟宋清承襲宋江名爵不期
宋清巳感風疾在身不能爲官上表辭謝只願鄆城爲農上皇憐其
孝道賜錢十萬貫田三千畝以贍其家待有子嗣朝廷録用後來宋
清生一子宋安平應過科舉官至秘書學士這是後話再説上皇具
宿太尉所奏親書聖旨敕封宋江爲忠烈義濟靈應侯仍敕賜錢於
梁山泊起蓋廟宇大建祠堂妝塑宋江等殁於王事諸多將佐神像

整賜典宇牌額御筆親書靖忠之廟濟州奉敕於梁山泊起造廟宇
但見
　金釘朱户玉柱銀門畫棟雕梁朱檐碧瓦緑欄干低繞軒窗綉簾
　幙高懸寶檻五間大殿中懸敕額金書兩廡長廊彩畫出朝入相
　緑槐影𥚃欞星門高接青雲翠柳陰中靖忠廟直侵霄漢黄金殿
　上塑宋公明等三十六員天罡正將兩廊之内列朱武爲頭七十
　二座地煞將軍門前侍從狰獰部下神兵勇猛紙爐巧匠砌樓台
　四季焚燒楮帛桅竿高竪掛長幡二社鄉人祭賽庶民恭禮正神
　祗祀典朝參忠烈帝萬年香火享無窮千載功勛表史記又有絶
　句一首詩曰
　天罡盡巳歸天界　地煞還應入地中　千古爲神皆廟食　萬
　年青史播英雄

後來宋公明累累顯靈百姓四時享祭不絶梁山泊内祈風得風禱
雨得雨又在楚州蓼兒窪亦顯靈驗彼處人民重建大殿添設兩廊
奏請賜額妝塑神像三十六員於正殿兩廊仍塑七十二將侍從人
衆楚人行此誠心遠近祈禱無有不應䕶國保民受萬萬年香火年
年享祭歲歲朝㕘萬民頂禮保安寧士庶恭祈而賜福至今古跡尚
存太史官有唐律二首哀挽詩曰
　莫把行藏怨老天　韓彭赤族巳堪憐　一心報國摧鋒日　百
　戰擒遼破敵年　煞曜罡星今巳矣　讒臣賊子尚依然　早知
　鴆毒埋黄壤　學取鴟夷泛釣船　生當鼎食死封侯　男子生
　志巳酬　鐵馬夜嘶山月暗　玄猿秋嘯暮雲稠　不須出處
　求真迹　却喜忠良作話頭　千古蓼窪埋玉地　落花啼鳥總
　關愁

　人說宋江破大遼收方臘萬苦千辛萬到盧俊義傳上知臣十生
　受奉弗若死加勑使公明舉忠義當必以一杯酒訴說十年血矣
　　總評
　水滸傳文字原是假的只為他人情物理描冩得真便可與天地
　同久施耐庵羅貫中真神手也且臨了以夢結局見人生種種都
　是夢境從前種種都是夢話既為夢更何評子非向癡人前說夢
　第欲呼夢而使之覺云


